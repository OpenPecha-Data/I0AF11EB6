རྒྱུ༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།
Tibetan Buddhist Resource Center
Text Scan Input Form - Title Page
¥1KG4265
[1KG497g
Work:
LCCN:
ImageGroup:
ISBN:
n:
g624507635
Title:
གྲུབ་མཐའི་རྣམ་བཞག་ལེགས་བཤད་འདོད་འཇོ་ས་ལམ་གྱི་རྣམ་བཞག་ཤེལ་དཀར་མེ་ལོང་
དོགས་གཅོད་རྡོ་རྗེའི་གཟེགས་མ་ཁྱབ་སྒོ་རེ་གཉིས་ཀྱི་རེ་མིག
grub mtha'i 'nain bzhag legs bshad 'dod jo sa lam gyi mnamn bzhag shel
dkar me long dogs good rdo rje'i gzegs ma khyab sgo re gnyis kyi re mig
དངོས་གྲུབ་དཔལ་
Author:
Descriptor:
Original Publication:
Place:
dngos grub dpal
printed from computerized input
kun mkhyen dgongs rgyan:7
(cags ri thang zhang]
a skyong dgon nges don rtag brtan bəhad sgrub 'phel rgyas gling gi bshad grwa rmad
byung Ihos bsam gling
[20
Publisher:
Date:
Volume:
Total Volumes:
TBRC Pages:
introductory Pages:
Text Pages:
Scanning Information;
In:a
In:༔
Scanned at Tibetan Buddhist Resource Center, 150 West 17th St. New York City, NY
[1[3011. LJ5. »mments: 2010



༤༣༧* bfav༦ { }| *** ༽ ༼ རི་
ཡ| 1:|:44༡་༨༥ '' "
ྋ " * 1:ཙུནསོ།
4]
ཀུན་མཁྱེན་དགོངས་རྒྱན་དེབ་ཕྲེང་བདུན་པ།
རྩོམ་པ་པོ་རབ་འབྱམས་པ་དངོས་གྲུབ་དཔལ།
བཤད་གླུ་རྨད་བྱུང་
སམ་གླིང་གིས་པར་བསྐྲུན་བྱས།
ཐོས་བསམ་



ཀ , ༢༩ ་ ་ ་ ༌ : ,་ , , ; རྒྱུ !



རྒྱ་གར་རྡོར་གདན་གྱི་རྟེན་གཙོ་མཉམ་མེད་ཐུབ་པའི་དབང་པོ།



གྲུབ་མཐའི་རྣམ་བཞག་ལེགས་བཤད་འདོད་འཇོ་ས་ལམ་གྱི་
རྣམ་བཞག་ཤེལ་དཀར་མེ་ལོང་དོགས་གཅོད་རྡོ་རྗེའི་
གཟེགས་མ་ཁྱབ་སྒོ་རེ་གཉིས་ཀྱི་རེ་མིག་
ཅེས་བྱ་བ་བཞུགས་སོ། །
ཇོ་ནང་པ་
རྩོམ་པ་པོ་དངོས་གྲུབ་དཔལ།
ཀུན་མཁྱེན་དགོངས་རྒྱན་དེབ་ཕྲེང་བདུན་པ།



དཀར་ཆག
ས{1)
- (3)
• (6）
(9)
- (9)
{༡}
(9)
དཀར་ཆག་
དཔེ་བསྐྲུན་གསལ་བཤད།
གྲུབ་མཐའི་རྣམ་བཞག་ལུང་རིགས་གཏེར་མཛོད་ལེགས་བཤད་འདོད་འཇོ་
ཞེས་བྱ་བ།
རང་གཞན་གྱི་གྲུབ་མཐའི་རྣམ་བཞག་བརྗོད་པ་ལ།-
དང་པོ་གྲུབ་མཐའ་སྤྱིར་བསྟན་པ།
གཉིས་པ་གྲུབ་མཐའི་རྣམ་བཞག་བྱེ་བྲག་ཏུ་བཤད་པ།-
དང་པོ་ཕྱི་རོལ་བའི་གྲུབ་མཐའི་རྣམ་བཞག་བཤད་པ།
ཕྱི་རོལ་བའི་མཚན་ཉིད།-
༢ ཕྱི་རོལ་བའི་གྲུབ་མཐའི་དབྱེ་བ།
དང་པོ་མདོར་བསྟན།
གཉིས་པ་སོ་སོར་རྒྱས་པར་བཤད་པ།
༧ ཚངས་པ་པའི་འདོད་པ་བཤད་པ།-
༢ ཁྱབ་འཇུག་པ་དང་དབང་ཕྱུག་པའི་འདོད་པ་བཤད་པ།-
ཀླ་ཀློ་པའི་འདོད་པ་བཤད་པ།
ཟད་བྱེད་གཅེར་བུ་པའི་འདོད་པ་བཤད་པ།
༥ རྒྱང་འཕེན་པའི་འདོད་པ་བཤད་པ།
གཉིས་པ་ནང་བ་སངས་རྒྱས་པའི་གྲུབ་མཐའ་བཤད་པ།-
༡ སྤྱིར་བསྟན་པ།
༢ བྱེ་བྲག་ཏུ་བཤད་པ་ལ།
(9)
(10)
(1{3}
* 14)
(23)
{24}
(28)
(33)
{34)



- (3:4}
(37)
(37)
(50)
(57)
(65）
(65)
(65)
(67)
ཀུན་མཁྱེན་དགོངས་རྒྱུན་དེབ་ཕྲེང་བདུན་པ།
(Jམིང་གི་སྒོ་ནས་མདོར་བསྟན་པ།
(2)སོ་སོར་རྒྱས་པར་བཤད་པ།
༡ བྱེ་བྲག་སྨྲ་བ།
༢ མདོ་སྡེ་པའི་གྲུབ་མཐའ་བཤད་པ།
༣ སེམས་ཙམ་པའི་གྲུབ་མཐའ་བཤད་པ།
བཞི་བ་དབུ་མ་པའི་གྲུབ་མཐའི་རྣམ་བཞག་བཤད་པ་ལ།
1.མཚན་ཉིད།
2. དབྱེ་བ།-
3. སྒྲ་བཤད།
དབུ་མ་པའི་གྲུབ་མཐའ་སོ་སོའི་དོན་བཤད་པ་ལ་གསུམ།
རང་རྒྱུད་པ།-
ཐལ་འགྱུར་བ།
དབུ་མ་གཞན་སྟོང་བའི་གྲུབ་མཐའ་བཤད་པ།-
དང་པོ་མཚན་ཉིད།
གཉིས་པ་སྒྲ་བཤད།
གསུམ་པ་འདོད་ཚུལ།
༡ གཞི་བཤད་པ།
1.གཞི་ཐུན་མོང་བ།
2.གཞི་ཐུན་མོང་མ་ཡིན་པ་ཚགཉིས།-
༡ ཀུན་རྫོ་བ་ཀྱི་གཞི་ཐུན་མོང་མ་ཡིན་པ།-
4.
- (67)
- (67)
(69)
༤(7)
《74}
(76）
(76)
(76)
(76)
(77}
(77）



དཀར་ཆག
(85）
(91)
{92)
{34)
(94)
(94)
- (98）
（98)
(100)
( 103)
༢ དོན་དམ་པའི་དབང་དུ་བྱས་པའི་གཞི་ཐུན་མོང་མ་ཡིན་པས
གཉིས་པ་ལམ་གྱི་རྣམ་བཞག་བཤད་པ།
༡ ལམ་གྱི་སྤང་བྱ།
༢ ལམ་གྱི་སྒོམ་བྱ།
༣ ལམ་གྱི་རང་བཞིན་བཤད་པ།
(1)ལམ་ལྔ་བཤད་པ།
(2)ལྟ་སྒོམ་སྤྱོད་གསུམ་གྱི་སྒོ་ནས་ལམ་བཤད་པ།-
༡ ལྟ་བ་ལ་ཐུན་མོང་ཡིན་མིན་བཤད་པ་
༢ སྒོམ་བཤད་པ།
༣ སྤྱོད་པ་བཤད་པ།
གསུམ་པ་འབྲས་བུ་བཤད་པ།ཡ
གསུམ་པ་དོན་བསྡུས་ཏེ་གདམས་པ།-
ས་ལམ་གྱི་རྣམ་བཞག་ཐེག་གསུམ་གསལ་བའི་ཤེལ་དཀར་མེ་ལོང་
ཞེས་བྱ་བ། -
དང་པོ་ལམ་བཤད་པ་ལ་གཉིས།
༡ སྐྱེས་བུ་གསུམ་གྱི་ལམ་བཤད་པ་
༢ ལམ་དངོས་བཤད་པ་ལ་གཉིས།
དང་པོ་རྟེན་གྱི་ཁྱད་པར་བཤད་པ།-
གཉིས་པ་སྤྱིའི་རྣམ་གཞག་བཤད་པ།
གསུམ་པ་སོ་སོའི་ངོ་བོ་བཤད་པ་ལ་ལྔ།-
- (104}
196)
- ( i13)
་(113)
( 1 1:༣)
- (116)
{116)
(1 18)
(119)



ཀུན་མཁྱེན་དགོངས་རྒྱུན་དེབ་ཕྲེང་བདུན་པ།
( 39)
{ 125)
- (129)
(136)
• 139)
(141)
༡ ཚོགས་ལམ།
༢ སྦྱོར་ལམ་
༣ མཐོང་ལམ།
སྒོམ་ལམ།
༥ མཐར་ཕྱིན་པའི་ལམ་བཤད་པ།
རྩ་བའི་ས་བཅད་གཉིས་པ་ས་བཤད་པ་ལ།
ངེས་གསང་མཐའ་བྲལ་དབུ་མ་གཞན་སྟོང་གི་དོགས་གཅོད་ལུང་རིགས་
རྡོ་རྗེའི་གཟེགས་མ་ཞེས་བྱ་བ།
ཐོག་མར་དབུ་མའི་དབྱེ་གཞི་དང་དབུ་མ་ཡིན་མིན་ཀྱི་ཚད་སོགས་ལ་
དཔྱད་པའི་སྒོ།
དོན་དམ་བདེན་པ་རྟེན་འབྲེལ་ཡིན་མིན་དཔྱད་སྒོ།།
ཤེས་བྱ་གཞི་ལྔ་ལ་དཔྱད་སྒོ།
ལུས་ཅན་ཀུན་སངས་རྒྱས་ཀྱི་སྙིང་བོ་ཅན་ཡིན་མིན་ལ་དཔྱད་པའི་སྒོ།
(143)
(149)
{154)
(157}
- (158)
(159）
- (161)
ས་བོན་ཤེས་པ་ཡིན་མིན་ལ་དཔྱད་སྒོ།
བཀའ་དང་པོ་དང་བར་བ་ནས་གཞན་སྟོང་གསལ་བར་བསྟན་མ་བསྟན་
སོགས་ལ་དཔྱད་སྒོ།
ཚོགས་སྦྱོར་གཉིས་ལམ་བདེན་ཡིན་མིན་དཔྱད་སྒོ།
ཆོས་རྣམས་བེམ་རིག་གཉིས་སུ་འདུས་མ་འདུས་དང་སྣང་བ་སེམས་ཡིན་
མིན་ལ་དཔྱད་སྒོ།
( 165)
(166）



དཀར་ཆག་
སྦྱོར་ ལམ་རྣལ་འབྱོར་མངོན་སུམ་དང་རྟོག་མེད་ཡིན་མིན་ལ་དཔྱད་སྒོ།
（168)
{169)
{17 1)
• (173）
བདེན་གཉིས་ ཀྱི་མཚན་ཉིད་དང་ཀུན་བརྟགས་ཀུནརྫོབ་བདེན་པ་ཡིན་
མིན་ལ་དཔྱད་སྒོ།
ཀུན་རྫོབ་རྣམས་གཞན་སྟོང་ཡིན་མིན་ལ་དཔྱད་སྒོ།
བདེན་གཉིས་གཅིག་ཐ་དད་ལ་དཔྱད་པའི་སྒོ།
གསུང་རབ་ཡན་ལག་བཅུ་གཉིས་ཀྱི་ངོས་འཛིན་ལ་དཔྱད་སྒོ་སམ(174)
གཟུགས་སྐུ་གཉིས་དོན་དམ་དང་ཀུན་རྫོབ་གང་ཡིན་དང་དེ་གཉིས་སངས་
རྒྱས་ཡིན་མིན་དཔྱད་པའི་སྒོ།
ཆོས་ཀྱི་བདག་མེད་ཉན་རང་
ང་གིས་རྟོགས་མ་རྟོགས་ལ་དཔྱད་སྒོ།
རིགས་ གནས་ ཚུལ་ དང༌ སྣང་ཚུལ་སོགས་ གང་ ཡིན་དཔྱད་པའི་ སྒོ།–
( 176)
(178)
-{ 185）
( 182
དྲི་བཅས་ཀྱི་ཆོས་ཉིད་ཡོད་མེད་དཔྱད་སྒོ།
རྒྱས་འགྱུར་གྱི་རིགས་ཆོས་ཉིད་དང་འདུས་བྱས་གང་ཡིན་ལ་དཔྱད་སྒོ།
{183)
(185)
ཀུན་རྫོབ་ཀྱི་ཆོས་རྣམས་སྤྲོས་བྲལ་ཡིན་མིན་ལ་དཔྱད་སྒོ།-
འཁོར་འདས་གཉིས་ཀའི་གཞི་གང་ཡིན་སོགས་ལ་དཔྱད་པའི་སྒོ།
(185)
ཤེར་ཕྱིན་བྱམས་ཞུས་ལེའུ་བཀའ་བར་ཐ་གང་ཡིན་སོགས་ལ་དཔྱད་
པའི་སྒོ།
(188)
T]



ཀུན་མཁྱེན་དགོངས་རྒྱུན་དེབ་ཕྲེང་བདུན་པ
ཐལ་འགྱུར་གྱི་ཁྱབ་སྒོ་རེ་གཉིས་ཀྱི་རེ་མིག་བློ་གསལ་མིག་འབྱེད།
19t }
( 195）
(195)
（ 196)
( 197)
( 1 99)
(200)
བས་བརྟན་གསོལ་འདེབས་སོགས་སྣ་ཚོགས་བཞུགས།
ཁྱབ་བདག་རྡོ་རྗེ་འཆང་
འཆང་ངག་དབང་བཤད་སྒྲུབ་དཔལ་གྱི་གསོལ་
འདེབས་དཔགབསམ་ལྗོན་ཤིང་ཞེས་བྱ་བ།
ཞབས་བརྟན་ཕྱོགས་ལས་རྣམ་རྒྱལ་ཞེས་བྱ་བ།-
ཞབས་བརྟན་འགྱུར་མེད་བདེ་ཆེན།
བས་བརྟན་གསོལ་འདེབས་བདུད་རྩིའི་ཆུ་གཏེར། །
ཞབས་བརྟན་ཡིད་བཞིན་འདོད་འབྱུང་།
རྗེས་དྲན་ཟབ་གསང་ཆོས་ཀྱི་མཛོད་འཛིན།
རྗེས་དྲན་དད་པའི་རང་མདངས།
སྤྲུལ་སྐུ་མྱུར་བྱོན་འཕྲིན་ལས་འོད་སྣང་།
ཞབས་བརྟན་གསོལ་འདེབས་འཆི་མེད་རྟག་བརྟན།
ཞབས་བརྟན་གསོལ་འདེབས་འཆི་མེད་གཏེར་མཛོད།
ཞབས་བརྟན་ཚེ་ཡི་དཔལ་སྟེར།-
ཞབས་བརྟན་གསོལ་འདེབས་དད་པའི་རང་མདངས།
པར་བྱང་སྨོན་ཚིག
{200)
(202)
(2[04)
(206)
(203)
[2 10)
(212)
(214



དཔེ་བསྐྲུན་གསལ་བཤད།
དཔེ་བསྐྲུན་གསལ་བཤད།
བདག་ཅག་གི་སྟོན་པ་
པ་ཐུབ་པའི་དབང་པོ་གང་ཉིད་ཀྱིས་གདུལ་བྱ་རིགས་ཅན་
གསུམ་གྱི་སླད་དུ་ཞི་བསིལ་དམ་པའི་ཆོས་སྒོ་ཐེག་པ་ཆེ་ཆུང་གི་སྡེ་སྣོད་གཉིས་
གསུངས་ལ། དེ་ཡང་བཀའ་འཁོར་ལོ་དང་པོ་བདེན་བཞིའི་ཆོས་ཀྱི་འཁོར་ལོ་
ནི་གདུལ་བྱ་ཐེག་དམན་གྱི་ཆེད་དུ་བཀའ་སྩལ་ལ། བཀའ་འཁོར་ལོ་བར་ཐ་
གཉིས་ནི་ཐེག་པ་ཆེན་པོའི་སྡེ་སྣོད་ཡིན་ལ། དེ་གཉིས་ཀྱི་ནང་ནས་ཟབ་པ་ལས་
ཀྱང་ཆེས་ཟབ་པ་བླ་ན་མེད་པ་ངེས་དོན་གྱི་མདོ་སྡེ་ནི་བཀའ་འཁོར་ལོ་ཐ་མ་
ངེས་དོན་ཕྱིར་མི་ལྡོག་པ་
་ ཉིད་དུ་ངེས་ཏེ། སངས་རྒྱས་རང་ཉིད་ཀྱིས་བཀའི་
དགོངས་འགྲེལ་དུ་མཛད་པ་མདོ་སྡེ་དགོངས་པ་ངེས་འགྲེལ་དུ་གསུངས་ལ།
དེ་ཡང་ཇི་སྐད་དུ། ཐེག་པ་ཐམས་ཅད་ལ་ཡང་དག་པར་ཞུགས་པ་རྣམས་ལ་
ལེགས་པར་རྣམ་པོར་ཕྱེ་བ་དང་ལྡན་པ་ཤིན་ཏུ་ངོ་མཚར་རྨད་དུ་བྱུང་བའི་ཆོས་
ཀྱི་འཁོར་ལོ་གསུམ་པ་བསྐོར་ཏེ། བཅོམ་ལྡན་འདས་ཀྱིས་ཆོས་ཀྱི་འཁོར་ལོ་
སྐོར་བ་འདི་ནི་བླ་ན་མ་མཆིས་པ་ངེས་པའི་དོན་ལགས་ཏེ་རྩོད་པའི་གཞིའི་གནས་
སུ་གྱུར་ པ་མ་ལགས་སོ། །ཞེས་ གསུངས་པ་ལྟར་ རོ། །དེས་ན་བཀའ་འཁོར་
ལོ་ཐ་མ་འདི་ཉིད་ཟབ་གསང་བླ་ན་མེད་པ་ཡིན་པར་གྲུབ་ལ། དེའི་དགོངས་
འགྲེལ་ཡང་བྱམས་ཆོས་སོགས་བསྟན་བཅོས་མཐའ་ཡས་པ་བྱུང་ལ། བོད་འདིར་
ཡང་མཐའ་བྲལ་དབུ་མ་གཞན་སྟོང་གི་སྲོལ་འཛིན་བཀའ་བརྒྱུད་པ་དང་ས་སྐྱ་
བ་དང་སྔ་འགྱུར་རྙིང་མའི་མཁས་པ་དུ་མ་དང་ཇོ་ནང་བའི་མཁས་དབང་ཐམས་
ཅད་ཀྱིས་བསྟན་བཅོས་དུ་མ་མཛད་ནུས་དར་རྒྱས་སུ་བྱུང་ལ། ད་ལན་སྤྲང་
འཁྱམས་པ་ངག་དབང་དངོས་གྲུབ་དཔལ་བདག་གིས་དཔལ་ལྡན་རྒྱལ་བ་ཇོ་
1



ཀུན་མཁྱེན་དགོངས་རྒྱུན་དེབ་ཕྲེང་བདུན་པ།
ནང་གི་རང་ལུགས་ལས་བརྩམས་ཏེ་གྲུབ་མཐའི་རྣམ་བཞག་ལུང་རིགས་གཏེར་
མཛོད་ལེགས་ བཤད་འདོད་འཇོ་ཞེས་བྱ་བ་དང༌། ས་ལམ་གྱི་རྣམ་བཞག་
ཐེག་གསུམ་གསལ་བའི་ཤེར་དཀར་མེ་ལོང་དང༌། མཐའ་བྲལ་དབུ་མའི་
དོགས་གཅོད་ལུང་རིགས་རྡོ་རྗེའི་གཟེགས་མ་དང༌། ཁྱབ་སྒོ་རེ་གཉིས་ཀྱི་རེ་
མིག་བློ་ གསལ་ མིག་ འབྱེད་ དང༌ ། སྐྱེས་ བུ་ དམ་ པ་ དུ་ མའི་ ཞབས་བརྟན་
གསོལ་ འདེབས་ སོགས་དེབ་འདིར་བསྐྲུན་པ་ལགས། དེའི་དམིགས་ཡུལ་ནི་
དེང་དུས་སྤྱི་ཚོགས་གནས་བབས་ཀྱི་དབང་གིས་གཞུང་ལུགས་བརྩམས་པ་ཆེས་
ཉུང་བ་དང༌། རང་གི་རིས་སུ་མ་མཆིས་པའི་འཕགས་བོད་ཀྱི་ཆོས་སྡེ་དུ་མར་ཐོས་
བསམ་ཅུང་ཟད་བྱས་པ་དག་བརྗེད་ཀྱི་དོགས་པ་དང༌། བཀའ་དྲིན་འཁོར་མེད་
རྗེ་བཙུན་བླ་མ་དམ་པ་རྣམས་ཀྱི་བཀའ་དྲིན་རྗེས་སུ་དྲན་པའི་སྒོ་ནས་ཐུགས་
མཉེས་པའི་མཆོད་སྤྲིན་དུ་ལེགས་བཤད་འདི་ལྟ་བུ་བརྩམས་པའི་སྐལ་བ་ཐོབ་
ལ་དགའ་བ་སྐྱེས་ནས་བྲིས་པའོ། །འོན་ཀྱང་རང་ཉོན་མོངས་དུག་ལྔར་གནས་
ནས་གཞན་ལ་ཕན་པའི་རེ་བ་ཆེར་མེད་ཀྱང་རང་གི་ཚེ་རིང་ཐུང་ཇི་སྲིད་
གནས་པ་དེ་སྲིད་དུ་གཞུང་ལུགས་ལ་འཆད་རྩོད་རྩོམ་གསུམ་གྱི་སྒོ་ནས་ཐོས་
བསམ་དང་། གཞུང་ལུགས་དེ་དག་གི་དོན་ཅུང་ཟད་རེ་མཉམ་ལེན་དང་། རང་
གི་ནུས་པ་དང་བསྟུན་ནས་བསྟན་འགྲོའི་དོན་ཅུང་ཟད་རེ་བྱེད་དགོས་སྙམ་པ་
གསུམ་གྱི་དམ་བཅའ་ཙམ་བདག་ལ་ཡོད་པས་དེ་བཞིན་དུ་བྲི་ཁུལ་བྱས་པའོ། །
ཡང་མཆོག་གསུམ་དང་ལས་འབྲས་བསླུ་བ་མེད་པས་བདེན་པས་
དེ་བཞིན་དུ་འགྲུབ་པའི་སྨོན་འདུན་བཅས་གྲོང་ཁྱེར་སྤོས་ངད་ལྡན་པ་ནས་རྩོམ་
པ་པོ་རང་གིས་བྲིས་པའོ། །
པ་ལ་
མ་འོངས་པ་ཡང་ན
，



གྲུབ་མཐའི་རྣམ་བཞག་ལེགས་བཤད་འདོད་འཇོ།
༄༅། །གྲུབ་མཐའི་རྣམ་བཞག་ལུང་རིགས་གཏེར་མཛོད་ལེགས་
བཤད་འདོད་འཇོ་ཞེས་བྱ་བ་བཞུགས་སོ། །
རྒྱལ་ཀུན་པད་དཀར་ལྟར་བསྔགས་ཉི་མའི་གཉེན། །
གང་གསུང་མདོ་སྔགས་ལུང་རྟོགས་དམ་པའི་ཆོས། །
དེ་འཛིན་དགེ་འདུན་འཕགས་པའི་ཚོགས་རྣམས་ཀྱིས། །
རྣམ་མང་གྲུབ་མཐའ་འཆད་པའི་དགེ་ལེགས་སྩོལ། །
རབ་མཛེས་མཚན་དཔེས་མཛེས་སྡུག་རྫོགས་པའི་སྐུ། །
རབ་སྙན་ཚངས་དབྱངས་དྲུག་ཅུའི་དབྱངས་ཀྱི་གསུང། །
རབ་ཡངས་ཆོས་ཀུན་རྣམ་བཀྲ་གསལ་བའི་ཐུགས། །
རབ་མང་ལུང་བསྟན་ཀུན་མཁྱེན་གཙུག་ན་རྒྱལ། །
གངས་ཅན་མཁས་གྲུབ་བྱེ་བའི་གཙུག་རྒྱན་མཆོག །
ཁྱབ་བདག་སྒྲོལ་བའི་མགོན་པོའི་ཉི་གཞོན་གྱིས། །
ཆད་རྩོད་རྩོམ་པའི་འོད་སྣང་རབ་རྒྱས་ནས། །
བསྟན་པའི་པད་ཚལ་བཞད་པའི་དགེ་ལེགས་སྩོལ། །
འཚད
འཕགས་བོད་དྲན་དབང་བྱེ་བའི་ལུང་རིགས་ཀྱི། །
རིན་ཆེན་གཏེར་མཛོད་ཕྱི་ནང་གྲུབ་མཐའ་ཡི། །
3



ཀུན་མཁྱེན་དགོངས་རྒྱན་དེབ་ཕྲེང་བདུན་པ།
རྒྱ་མཚོའི་མཐར་སོན་ལེགས་བཤད་འདོད་པ་འཇོ། །
སྐལ་ལྡན་ཞིང་སར་ཆོས་ཆར་སྦྱིན་པར་བྱ། །
དེ་ལ་འདིར་སྤྱོད་འཇུག་ལས། དལ་འབྱོར་འདི་ནི་རྙེད་པར་ཤིན་ཏུ་
དཀའ། །སྐྱེས་བུ་དོན་སྒྲུབ་ཐོབ་པར་གྱུར་པ་ལ། །གལ་ཏེ་འདི་ལ་ཕན་པ་མ་བསྒྲུབས་
ན་ །ཕྱིས་འདི་ཡང་དག་འབྱོར་བ་ག་ལ་འགྱུར། །ཞེས་གསུངས་པ་ལྟར་རྙེད་
དཀའ་བའི་དལ་འབྱོར་གྱི་མི་ལུས་ཁྱད་པར་ཅན་ཡིད་བཞིན་གྱི་ནོར་བུ་ལས་ལྷག་
པ་རང་གཞན་གྱི་ལེགས་པའི་དོན་གང་བསྒྲུབ་ན་སྒྲུབ་ཐུབ་པ་ཅན་རྙེད་པའི་
སྐབས་འདིར། གཞན་དུད་འགྲོ་དང་འཇིག་རྟེན་ཕལ་བའི་བྱ་བ་ཟ་དང་གཉིད་
ལོག་འཁྲིགས་སྤྱོད་ཙམ་ལས་མ་བྱུང་ན་། རྟེན་ཁྱད་པར་ཅན་ཐོབ་པ་དོན་མེད་དུ་
སོང་ནས་སྙིང་པོ་མ་ལོན་པ་ཡིན་ཏེ། དཔེར་ན་ཡིད་བཞིན་གྱི་ནོར་བུ་རྡོའི་འཆང་
བུ་དང་བརྗེས་པ་ལས་ཀྱང་ཆེས་ངན་པ་ཡིན་ནོ། །དེ་ལྟ་བས་ན་ངེས་པར་དལ་
འབྱོར་གྱི་སྙིང་པོ་ཞིག་ལེན་དགོས་པ་ཡིན་ལ། དེ་ཡང་ཚེ་འདི་ཙམ་མ་ཡིན་པར་ཕྱི་
པའི་དོན་ཞིག་སྒྲུབ་དགོས། དེ་ཡང་ཕྱི་མའི་འཁོར་བའི་མངོན་མཐོ་ཙམ་མ་ཡིན་
པར་ཐར་བ་དང་ཐམས་ཅད་མཁྱེན་པའི་གོ་འཕང་ཐོབ་ཕྱིར་དུ་འབད་དགོས་
སོ། །དེ་ཡང་ལྟ་ལས་ཕུལ་བྱུང་གི་བསྟོད་པ་ལས། བདག་ནི་སངས་རྒྱས་ཕྱོགས་
མི་འཛིན། །སེར་སྐྱ་སོགས་ལ་མི་སྡང་ཡང་། །གང་ཞིག་རིགས་པར་ལྡན་པའི་
ཚིག །དེ་ཉིད་སྟོན་པར་ཡོངས་སུ་འཛིན། །ཅེས་གསུངས་པ་ལྟར་རང་གཞན་གྱི་
གྲུབ་མཐའི་རྣམ་བཞག་ལེགས་པར་ཤེས་ནས་སྐྱོན་མེད་ཡོན་ཏན་དང་ལྡན་པའི་
གྲུབ་མཐའ་ལ་འཇུག་དགོས་ཤིང་། དེ་ལའང་རང་གཞན་གྱི་གྲུབ་མཐའི་རྣམ་
4



གྲུབ་མཐའི་རྣམ་བཞག་ལེགས་བཤད་འདོད་འཇོ།
བཞག་རྣམས་མ་འདྲེས་པར་སོ་སོར་ལེགས་པར་ཤེས་དགོས་ཏེ། དེ་མ་ཤེས་
ན་དེའི་སྐྱོན་ཡོན་འདི་ཞེས་མི་ཤེས་པའི་ཕྱིར་ཏེ། དཔེར་ན་ལྷ་མི་གཉིས་མ་ཤེས་
ན་དེ་གཉིས་ཀྱི་བཟང་ངན་མི་ཤེས་པ་བཞིན་ནོ། །དེའི་སླད་དུ་ལང་ཀར་གཤེགས་
པ་ལས། བློ་གྲོས་ཆེན་པོ་དེ་ལྟར་གྲུབ་པའི་མཐའི་ཚུལ་དང་བསྟན་པའི་མཚན་
ཉིད་ལ་ཁྱོད་དང་བྱང་ཆུབ་སེམས་དཔའ་སེམས་དཔའ་ཆེན་པོ་གཞན་དག་གིས་
བརྩོན་པར་བྱའོ། །ཞེས་གསུངས་སོ། །དེ་ཡང་གྲུབ་མཐའི་ལེགས་ཉེས་བླང་དོར་
ཚུལ་བཞིན་དུ་འབྱེད་པ་ལ། ཆགས་སྡང་གི་རིས་སུ་མ་བཅད་པར་བློ་གཟུ་བོར་
གནས་པ་དང༌། ཆོས་རབ་ཏུ་རྣམ་འབྱེད་ཀྱི་ཤེས་རབ་དང་ལྡན་པ་དང་། དོན་གཉེར་
དང་ལྡན་པ་དང༌། གུས་པ་ཙམ་མ་ཡིན་པར་ཚུལ་གསུམ་ཚང་བའི་རིགས་པ་
ཡང་དག་གིས་བསྲེགས་བཅད་བརྡར་བའི་གསེར་བཞིན་དུ་ལེགས་པར་བརྟགས་
ནས་ བླང་ བར་ བྱ་ བ་ ཡིན་ཏེ། དབུ་མ་བཞི་བརྒྱ་བ་ལས། གཟུར་གནས་བློ་
ལྡན་དོན་གཉེར་བ། །ཉན་པོ་སྣོད་ཅེས་བྱ་བར་བཤད། །སྨྲ་བོ་ཡོན་ཏན་རྣམས་
གཞན་དུ། །མི་འགྱུར་ ཉན་པ་པོའང་མིན། །ཞེས་དང་། མདོ་ལས། དགེ་སློང་
དག་གམ་མཁས་རྣམས་ ཀྱིས། །བསྲེགས་བཅད་བརྡར་བའི་གསེར་བཞིན་
དུ། །ལེགས་པར་བརྟགས་ལ་ང་ཡི་བཀའ། །བླང་བར་བྱ་ཡི་གུས་ཕྱིར་མིན། །
ཞེས་དང༌། མཉམ་མེད་ཇོ་བོ་ཆེན་པོའི་ཀྱང་། ལེགས་པར་བརྟགས་ལ་བླང་
བར་བྱ་བ་ཡིན། །དད་པ་ཙམ་དང་གུས་པ་ཙམ་གྱིས་མིན། །ཞེས་དང་། ཐེག་
མཆོག་དབུ་མ་ལས། ཇི་ལྟར་འཇུག་ཚུལ་ཅི་ཞེ་ན། །ཚད་མའི་ལུང་གི་ རྗེས་
འབྲང་ཞིང་། །རིགས་པའི་ཡན་ལག་ཚང་བའི་འཇུག །ཁོས་མི་ལེན་པའི་གཡོ་སྒྱུ་
th



ཀུན་མཁྱེན་དགོངས་རྒྱན་དེབ་ཕྲེང་བདུན་པ།
བཀག །ཅེས་གསུངས་སོ། །དེས་ན་ལྟ་བའི་གོལ་ས་ཤེས་ནས་སྤངས་པ་དང༌།
གང་ཟག་གི་བདག་དང་ཆོས་བདག་མེད་པའི་ལྟ་བ་རྣམ་པར་དག་པ་ལ་འཇུག་
པར་བྱ་བའི་ཕྱིར་རང་གཞན་གྱི་གྲུབ་མཐའི་རྣམ་བཞག་བརྗོད་པ་ལ། གྲུབ་
མཐའ་སྤྱིར་བསྟན་པ། བྱེ་བྲག་སོ་སོར་བཤད་པ། དོན་བསྡུས་ཏེ་གདམས་པ་
དང་གསུམ། དང་པོ་ནི། སངས་རྒྱས་ཀྱི་ཆོས་ཚུལ་ལ་བསྟན་པ་
་བསྟན་པ་དང་གྲུབ་མཐའ་
གཉིས་ལས། གྲུབ་མཐའ་ནི་རྣལ་འབྱོར་བ་རྣམས་ཀྱིས་ལེགས་པར་ཤེས་དགོས་
ཏེ། ལང་གཤེགས་ལས། ང་ཡི་ཆོས་ཚུལ་རྣམ་གཉིས་ཏེ། །བསྟན་པ་དང་ནི་གྲུབ་
མཐའ་འོ། །བྱིས་པ་རྣམས་ལ་བསྟན་པ་བཤད། །རྣལ་འབྱོར་བ་ལ་གྲུབ་མཐའ་
འོ། །ཞེས་གསུངས་སོ། །དེ་ཡང་གྲུབ་མཐའ་ཞེས་པ་ནི། གཞུང་ལུགས་སོགས་
ངོས་ནས་རང་གི་བློ་ངོར་ལུང་རིགས་ཀྱིས་འཐད་པའི་གཞི་ལམ་འབྲས་
གསུམ་གྱི་རྣམ་བཞག་ཁས་བླངས་ནས་དེ་ལས་གཞན་མ་ཡིན་པར་ཐག་བཅད་
པའི་བཞེད་སྲོལ་ཞིག་ལ་གྲུབ་མཐའ་ཞེས་བརྗོད་དེ། ཤེས་རབ་སྒྲོན་མེ་ལས།
མཛད་པའི་མཐའ་དང་། ཞེས་དང་། དེའི་འགྲེལ་བཤད་ལས། དེ་ལ་མཛད་པའི་
མཐའ་ཞེས་བྱ་བ་ནི་ གྲུབ་པའི་མཐའ་སྟེ། བདག་ཉིད་ཆེན་པོ་རྣམས་ཀྱིས་མཛད་
པའི་དོན་གྱི་མཐའ་ངེས་པ་ཡིན་པའི་ཕྱིར་རོ། །ཞེས་དང་། འགྲེལ་བཤད་ཚིག་
གསལ་ལས། གྲུབ་པའི་མཐའ་སྟེ། རིགས་པ་དང་ལུང་གིས་རབ་ཏུ་བསྟན་པར་
རང་གི་འདོད་པ་གྲུབ་པ་ནི། དེ་ལས་ཕར་ཡང་འགྲོ་བ་མེད་པས་ན་མཐའ་འོ། །
ཞེས་ གསུངས་པའི་ཕྱིར་རོ། །གང་ཟག་གི་དབང་དུ་བྱས་ན་གྲུབ་མཐས་བློ་
མ་བསྒྱུར་བ་དང་། གྲུབ་མཐས་བསྒྱུར་བ་གཉིས་སོ། །དང་པོ་ནི། གཞུང་ལུགས་
j



གྲུབ་མཐའི་རྣམ་བཞག་ལེགས་བཤད་འདོད་འཇོ།
ལ་མ་སྦྱངས་པར་རིགས་པས་མ་བརྟགས་མ་དཔྱད་པའི་བློ་ལྷན་སྐྱེས་ཀྱིས་ཚེ་འདི་
ཙམ་གྱི་དོན་དུ་ཞེན་པར་བྱེད་པའི་གང་ཟག་གོ །གཉིས་པ་གྲུབ་མཐས་བསྒྱུར་
བ་ནི། བརྟགས་དཔྱད་བྱས་ནས་གཞི་ལམ་འབྲས་གསུམ་གྱི་རྣམ་བཞག་རང་
གི་བློ་ངོར་གྲུབ་པའི་ཚུལ་ལུང་རིགས་ཀྱིས་སྨྲ་བར་བྱེད་པའི་གང་ཟག་ཡིན་ནོ། །
དེ་ལ་ཕྱི་རོལ་བའི་གྲུབ་མཐའ་སྨྲ་བ་དང་ནང་བ་སངས་རྒྱས་པའི་གྲུབ་མཐའ་
སྨྲ་བ་དང་གཉིས་སོ། །ཕྱི་ནང་གི་ཁྱད་པར་ཡོད་དེ། རང་ངམ་གཞན་འཇིགས་
པ་ཅི་རིགས་ལས་སྒྲོལ་བའི་དཔུང་གཉེན་དུ་མཆོག་གསུམ་ཡིན་པར་ཡིད་ཆེས་
པའི་ཁྱད་པར་བཞི་ལྡན་གྱི་སྐྱབས་འགྲོ་རྒྱུད་ལ་སྐྱེས་པའི་གང་ཟག་དེ་ནང་བ་
སངས་རྒྱས་པ་དང་། དཀོན་མཆོག་གསུམ་ལ་བློ་མི་གཏོད་པར་འཇིག་རྟེན་པའི་
ལྷ་ལ་སྙིང་ཐག་པ་ནས་སྐྱབས་སུ་འགྲོ་བའི་གང་ཟག་དེ་ཕྱི་རོལ་བ་ཡིན་པའི་ཕྱིར།
ཕྱི་རོལ་བའི་གྲུབ་མཐའ་སྨྲ་བ་དང་ནང་བའི་གྲུབ་མཐའ་སྨྲ་བའི་དོན་ཡོད་དེ།
སྟོན་པ་བསྟན་པ་གྲུབ་མཐའ་གསུམ་གྱི་སྒོ་ནས་འབྱེད་པའི་ཕྱིར། རྟགས་ཟུར་
དང་པོ་གྲུབ་སྟེ། རང་སྡེའི་སྟོན་པ་ནི་སྒྲིབ་ཀུན་ཡོངས་སུ་ཟད་པའི་ཡོན་ཏན་
ཀུན་དང་ལྡན་པ་ཡིན་པའི་ཕྱིར་ཏེ། ཁྱད་པར་འཕགས་བསྟོད་ལས། བདག་ནི་
སྟོན་པ་གཞན་སྤངས་ནས། །བཅོམ་ལྡན་ཁྱོད་ལ་སྐྱབས་སུ་མཆི། །དེ་ཅིའི་སླད་
དུ་ཞེ་ན་ཁྱོད། །སྐྱོན་མི་མངའ་ལ་ཡོན་ཏན་ལྡན། །ཞེས་གསུངས་པའི་ཕྱིར།
གཞན་གྱི་སྟོན་པ་ནི་དེ་ལས་བཟློག་པའོ། །རྟགས་ཟུར་གཉིས་པ་གྲུབ་སྟེ། རོང་
སྡེའི་བསྟན་པ་ནི་སེམས་ཅན་ལ་འཚེ་བ་མེད་པ་ཡིན་པའི་ཕྱིར་ཏེ། དབུ་མ་བཞི་
བརྒྱ་བ་ལས། མདོར་ན་ཆོས་ནི་མི་འཚེ་བར། །དེ་བཞིན་གཤེགས་པ་རྣམས་
7



ཀུན་མཁྱེན་དགོངས་རྒྱུན་དེབ་ཕྲེང་བདུན་པ།
ཀྱིས་གསུངས། །ཞེས་གསུངས་སོ། །ཕྱི་རོལ་བའི་བསྟན་པ་ནི་དེ་ལས་བཟློག་
པའོ། །རྟགས་ཟུར་གསུམ་པ་གྲུབ་སྟེ། རང་སྡེ་ནི་ལྟ་བ་རྟག་གཅིག་རང་དབང་
ཅན་གྱི་བདག་ཏུ་མ་གྲུབ་པར་འདོད་པའི་ཁྱད་པར་ཚང་དགོས་པའི་ཕྱིར་ཏེ།
ཐེག་མཆོག་དབུ་མ་ལས། གང་ཟག་བདག་མེད་སྒོམ་པ་ཡོད་མེད་ལས། །སྲིད་
ལས་གྲོལ་བ་ཡོད་མེད་རྗེས་སུ་དཔོག །ཅེས་དང་། དེ་ལྟར་གང་ཟག་བདག་མེད་
ནི། །ཐེག་ པ་ ཆེ་ ཆུང་ ཀུན་ ལ་ ཡོད། །ཅེས་ དང༌ ། དེའི་ ཟིན་བྲིས་ལས། གང་
ཟག་གི་བདག་མེད་སྒོམ་པའི་ཚུལ་འདི་ནི། ཐེག་པ་ཆེ་ཆུང་ཀུན་ལ་ཡོད་པ་ཡིན་
ཏེ། འདི་ནི་ ་སངས་རྒྱས་ཀྱི་བསྟན་པ་ཐམས་ཅད་ཀྱི་ལྟ་བ་ཡིན་པའི་ཕྱིར་རོ། །
ཅི་སྟེ་སྤྱིར་འདི་ལྟ་བུ་དང་མི་ལྡན་ན། ཚུལ་ཁྲིམས་བསྲུང་བ་དང་བཟོད་པ་ལ་
གནས་པ་སོགས་དགེ་བའི་ལས་ལམ་ཇི་ལྟ་བུ་ཞིག་སྤྱོད་ན་ཡང་སངས་རྒྱས་ཀྱི་
བསྟན་པ་ལ་ཞུགས་པ་མ་ཡིན་ཏེ། སྤྱིར་དགེ་བའི་ལས་ལམ་ལ་གནས་པ་ཙམ་
དུ་ཟད་དོ། །ཞེས་གསུངས་སོ། །འོན་ཀྱང་དེ་ལྟ་བུའི་ལྟ་བ་ཡང་རྟག་གཅིག་རང་
དབང་བའི་བདག་མེད་པའི་ལྟ་བ་ལ་བྱེད་ལ། དེ་མེད་ན་ལྟ་བའི་སྒོ་ནས་བསྟན་
ལ་མ་ཞུགས་པར་གསུངས་པ་ཡིན་སྙམ་སྟེ། དེ་ལྟ་མ་ཡིན་ན་ཐེག་མཆོག་དབུ་
མའི་ཟིན་བྲིས་ལས། གང་ཟག་གི་བདག་རྫས་ཡོད་སྤྱིར་དགག་པ་ནི། ཕྱི་
རོལ་མུ་སྟེགས་བྱེད་རྣམས་དང་རང་སྡེ་ཉན་ཐོས་སྡེ་བ་བཅོ་བརྒྱད་ཀྱི་ནང་ན་སྡེ་
བ་ལྔ་ཙམ་ཡོད་པས། ཞེས་རང་སྡེ་ལ་ང་བདག་རྫས་ཡོད་ཁས་ལེན་པ་ཡོད་པར་
གསུངས་པ་དང་འགལ་བ་ཡིན་ནོ། །གཞན་སྡེ་རྣམས་ཀྱིས་རྟག་གཅིག་རང་དབང་
བའི་བདག་ཁས་བླང་བ་ཡིན་ནོ།། །།



གྲུབ་མཐའི་རྣམ་བཞག་ལེགས་བཤད་འདོད་འཇོ།
གཉིས་པ་གྲུབ་མཐའི་རྣམ་བཞག་བྱེ་བྲག་ཏུ་བཤད་པ་ནི།
བླང་དོར་རབ་གསལ་ལས། ཕྱི་ནང་གྲུབ་མཐའི་དབྱེ་བའང་མཁྱེན་བགྱི་སྟེ། །
ཞེས་གསུངས་པ་ལྟར་གཞན་ཕྱི་རོལ་བའི་གྲུབ་མཐའི་རྣམ་བཞག་བཤད་པ་དང་།
རང་སྡེ་ནང་བ་སངས་རྒྱས་པའི་གྲུབ་མཐའ་བཤད་པ་དང་གཉིས།
དང་པོ་ལ་མཚན་ཉིད་དབྱེ་བ་གཉིས། དང་པོ་ནི། དཀོན་མཆོག་གསུམ་
ལ་སྐྱབས་སུ་མི་འགྲོ་བར་དེ་ལས་གཞན་པའི་སྟོན་པ་ཁས་ལེན་པའི་གྲུབ་མཐའ་
སྨྲ་བ་དེ། ཕྱི་རོལ་བའི་གྲུབ་མཐའ་སྨྲ་བའི་མཚན་ཉིད་ཡིན་ནོ། །
གཉིས་པ་ཕྱི་རོལ་བའི་གྲུབ་མཐའི་དབྱེ་བ་ལ་མདོར་བསྟན་དང་སོ་སོར་
རྒྱུས་པར་བཤད་པ་དང་གཉིས། དང་པོ་ནི། བླང་དོར་རབ་གསལ་ལས། ཕྱི་བ་
ལ་ཡང་ ཚངས་པ་ཁྱབ་འཇུག་དང༌། ། དབང་ཕྱུག་ པ་ དང་རྒྱང་འཕེན་སྟག་
གཟིག་པ། །ཟད་བྱེད་གཅེར་བུ་པ་སྟེ་ལྔ་རུ་གསུངས། །ཞེས་གསུངས་པ་ལྟར་
སྤྱིར་གང་ཟག་གི་སྒོ་ནས་ཕྱེ་ན་ཆོས་ཉིད་ཟབ་མོ་རིམ་གྱིས་རྟོགས་ནས་ཉམས་སུ་
ལེན་པ་རྣལ་འབྱོར་པ་དང་། ཆོས་ཅན་འཁྲུལ་བའི་སྣང་བ་ལ་བདེན་པར་འཛིན་
པའི་ཕལ་པ་གཉིས་ཡོད་ཅིང་། ཕལ་པ་ལ་ཡང་གྲུབ་མཐས་བློ་བསྒྱུར་བ་ཕྱི་རོལ་
མུ་སྟེགས་པ་ལ་ཕྱེ་ན་མཐའ་ཡས་པ་ཡོད་ཀྱང་རེ་ཞིག་ཚངས་པ་དང༌། ཁྱབ་
འཇུག་པ་དང་། དབང་ཕྱུག་པ་དང་། རྒྱང་འཕེན་པ་དང་། ཀླ་ཀློ་སྟག་གཟིག་པ་དང་།
ཟད་བྱེད་གཅེར་བུ་པ་སྟེ་ལྔ་ཡིན་ལ། འདི་རྣམས་ཀྱི་རྣམ་བཞག་ཞིབ་པར་དཔལ་
དུས་ཀྱི་འཁོར་ལོའི་འགྲེལ་ཆེན་དུ་གསལ་བར་གསུངས་ཤིང༌། དེ་རྣམས་ཉེར་
ལེན་གྱི་ཕུང་པོ་ལ་བདག་དང་བདག་གིར་འཛིན་པ་ལ། ནང་པའི་རྣལ་འབྱོར་པའི་
༡



- --................. -... -...
--...-...----
ཁྱད་པར་བཟང་པ
ཀུན་མཁྱེན་དགོངས་རྒྱུན་དེབ་ཕྲེང་བདུན་པ།
རིགས་པས་གནོད་ཅིང༌། རྣལ་འབྱོར་པ་རྣམས་ཀྱི་བློ་ལ་ཡང་ཡེ་ཤེས་དང་
བསམ་གཏན་དང་སྙོམས་འཇུག་ལ་སོགས་པའི་རྟོགས་པ་མཐོ་དམན་གྱི་ཁྱད་པར་
ཡོད་པས། གོང་མ་གོང་མ་མཆོག་ཏུ་གྱུར་པ་རྣམས་ཀྱིས་འོག་མ་འོག་མ་དམན་པ་
རྣམས་ལ་གནོད་ཅིང་ཟིལ་གྱིས་གནོན་པས་དེ་རྣམས་ཀྱི་བློ་ཁྱད་དང་གྲུབ་མཐའི་
ཟང་ངན་རྣམས་ཤེས་པར་བྱ་བའི་ཕྱིར་སྟོན་པའོ། །གཉིས་པ་སོ་
སོར་རྒྱས་པར་བཤད་པ་ལ་ལྔ་ལས། དང་པོ་ལ་ཚངས་པ་པའི་འདོད་པ་བཤད་
པ་དང་། དེ་དགག་པ་གཉིས། དང་པོ་ནི། ཀུན་མཁྱེན་ཤེས་རབ་རྒྱལ་མཚན་གྱིས་
མཛད་པའི་གྲུབ་མཐའི་རྣམ་བཞག་དོན་གསལ་ལས། ཨ་ཤྭ་མི་རྟའི་སྲོག་གཅོད་
ཀྱིས། །མཆོད་སྦྱིན་བྱས་ན་མཐོ་རིས་ཟེར། །ཞེས་དང༌། བླང་དོར་རབ་གསལ་
ལས། ཚངས་པ་པ་ནི་རིག་བྱེད་རྟག་པ་དང༌། །རིགས་བཞི་ཚངས་པའི་ལུས་
ལས་བྱུང་བ་དང་། །རྟ་གཙང་མཆོད་སྦྱིན་བྱས་པས་མཐོ་རིས་ཀྱི། ། གོ་འཕང་
ཐོབ་པར་འདོད་མོད་དེ་ལྟ་ནའང་། །ཞེས་ཚངས་བ་པ་ལ་རིག་བྱེད་པ་དང་མཆོད་
སྦྱིན་པ་ཞེས་ཀྱང་བྱ་ཞིང་། དེ་དག་མཆོད་སྦྱིན་དང༌། ངེས་བརྗོད་དང་། སྙན་
ཚིག་དང་། སྲིད་སྲུང་སྟེ་རིག་བྱེད་བཞི་རང་བྱུང་འདུས་མ་བྱས་ཀྱི་ནམ་མཁའ་ལྟར་
ཀུན་ཏུ་འགྲོ་ཞིང༌། རྟོག་པ་དང་། རིགས་བཞི་ལས་ཚངས་པའི་ཁ་ལས་བྲམ་ཟེ་
རྣམས་སྐྱེས་པས་ཁ་དོག་དཀར་ཞིང་ཡེ་ཤེས་རིག་པ་དང་། ལག་པ་ལས་རྒྱལ་
རིགས་རྣམས་སྐྱེས་
སྐྱེས་པས་ཁ་དོག་དམར་ཞིང་དཔའ་བ་དང༌། བརླ་གཉིས་ལས་
རྗེ་རིགས་རྣམས་སྐྱེས་པས་ཁ་དོག་སེར་ཞིང་ཚོང་ལ་རྒྱུ་བས་ནོར་མང་བ་དང་།
རྐང་པ་དག་ལས་དམངས་རིགས་རྣམས་སྐྱེས་པས་ཁ་དོག་ནག་ཅིང་ཞིང་ལས་
10



གྲུབ་མཐའི་རྣམ་བཞག་ལེགས་བཤད་འདོད་འཇོ།
དང་རྒྱལ་པོའི་ཞབས་འབྲིང་བྱེད་པ་དང་། རྟ་དཀར་པོ་གཙང་མ་བསད་དེ་མཆོད་
སྦྱིན་བྱས་པས་མཐོ་རིས་ཀྱི་གོ་འཕང་ཐོབ་པར་འདོད་པ་ཡིན་ནོ། །གཉིས་པ་དེ་
དགག་པ་ནི། དེ་ལྟར་འདོད་པ་མི་འཐད་དེ། བླང་དོར་རབ་གསལ་ལས། རིག་
བྱེད་རང་བྱུང་རྟག་པ་མ་ཡིན་ཏེ། །དང་པོ་ཚངས་པའི་གདོང་བཞི་ལས་བྱུང་ཞིང་། །
ཕྱི་ནས་བྲམ་ཟེ་རྣམས་ཀྱིས་ཀློག་པ་ལས། །འདུས་བྱས་མི་རྟག་ཉིད་དུ་གྲུབ་
ཕྱིར་རོ། །ཞེས་མཐོ་རིས་འདོད་པས་མེ་ལ་སྦྱིན་བསྲེག་བྱེད་ཞེས་པ་ལ་སོགས་
པའི་རིག་བྱེད་ཀྱི་སྒྲ་དེ་ནི་རང་བྱུང་རྟག་པ་མ་ཡིན་ཏེ། བརྗོད་བྱའི་དོན་རྗོད་པར་
བྱེད་པའི་ཕྱིར་དང༌། གང་དོན་གྱི་རྗོད་བྱེད་ཡིན་པ་དེ་ནི། མགྲིན་པ་དང་རྐན་
ལ་སོགས་པའི་རྩོལ་བས་བསྐྱེད་པས་རང་བྱུང་མ་ཡིན་པར་གྲུབ་པོ། །ཅི་སྟེ་དོན་
རྗོད་བྱེད་རིག་བྱེད་ཀྱི་སྒྲ་ལྟ་བུ་དེ་རིག་བྱེད་ཀྱི་སྒྲ་དངོས་མ་ཡིན་ཞིང༌། དེ་ལས་
གཞན་ཡིན་ཏེ། དེ་ནི་རྣ་བའི་བུག་པའི་ནང་དུ་རིག་བྱེད་ཀྱི་སྒྲའི་དོན་ཐམས་ཅད་
དང་གཅིག་ཏུ་འདྲེས་པར་གྱུར་ཅིང་རྟག་པ་དེའི་མངོན་པར་གསལ་བྱེད་ཡིན་པའི་
ཕྱིར་རོ་ཞེ་ན། དེ་ལྟར་ན་མངོན་པར་གསལ་བྱེད་ཀྱི་སྒྲ་དེས་བུམ་པ་ཞེས་བརྗོད་
པ་ན། རྣ་བའི་བུག་པའི་ནང་དུ་རིག་བྱེད་ཀྱི་སྒྲ་དུ་མ་ཅ་ཅོ་དར་དིར་དུ་རྟོགས་
པར་བྱ་བར་འགྱུར་ཏེ། དོན་ཐམས་ཅད་དང་འདྲེས་ཤིང་རྟག་པའི་རིག་བྱེད་ཀྱི་
སྒྲ་དེ་རྣ་བུག་ཏུ་གསལ་བར་བྱས་པའི་ཕྱིར་རོ། །ཡང་རིག་བྱེད་ཀྱི་སྒྲ་དོན་དང་
ཐ་དད་མ་ཡིན་ཞིང་། གཅིག་པ་ཉིད་ཡིན་ན་མེ་ལ་སྦྱིན་བསྲེག་སྦྱིན་ཞེས་མེའི་སྒྲ་
བརྗོད་པ་ན་བརྗོད་པ་པོའི་ཁ་བསྲེག་པར་འགྱུར་ཏེ། མེ་ཞེས་པའི་སྒྲ་ཁ་ནང་
ན་ཡོད་ཅིང་དེ་མེ་དང་གཅིག་ཡིན་པའི་ཕྱིར་རོ། ། མདོར་ན་རིག་བྱེད་བཞི་
11



ཀུན་མཁྱེན་དགོངས་རྒྱན་དེབ་ཕྲེང་བདུན་པ།
འདུས་མ་བྱས་རྟག་པ་མ་ཡིན་ཏེ། སྔར་ཚངས་པའི་གདོང་བཞི་ལས་སྐྱེས་ཤིང་
ཕྱིས་བྲམ་ཟེ་རྣམས་ཀྱིས་ཀློག་པ་ཡིན་པ་གང་ཞིག དེ་ལྟ་བས་ན་འདུས་བྱས་མི་
རྟག་པར་གྲུབ་པའི་ཕྱིར། རྟགས་དང་པོ་ཁས། ཡང་རིག་བྱེད་ཀྱི་སྒྲ་དེ་ནམ་མཁའ་
ལྟར་ཀུན་ཏུ་འགྲོ་བ་ཡང་མ་ཡིན་ཏེ། བྲམ་ཟེ་ཁོ་ནས་ཀློག་པོར་འདོད་པས་ཉི་ཚེ་བར་
གྲུབ་པའི་ཕྱིར་རོ། །ཅི་སྟེ་ཀུན་ཏུ་འགྲོ་བ་ཡིན་ན་དམངས་རིགས་རྣམས་ཀྱིས་ ཀྱང་
ཀློག་ཏུ་རུང་པར་རིགས་པས། འགལ་བ་སྣ་ཚོགས་སྨྲ་བ་འདི་དག་ལ་ཤེས་ལྡན་
རྣམས་ཀྱིས་ཡིད་ཆེས་པར་མི་བྱའོ། །བླང་དོར་རབ་གསལ་ལས། རིགས་བཞིའང་
རིགས་གཅིག་ཉིད་དུ་ཐལ་འགྱུར་ཏེ། །གང་ཟག་གཅིག་གི་ལུས་ལས་བྱུང་བའི་
ཕྱིར། །དཔེར་ན་ཕ་གཅིག་གིས་ནི་བསྐྱེད་པ་ཡི། །བུ་རྣམས་རིགས་གཅིག་ཉིད་
དུ་འགྱུར་བ་བཞིན། །ཞེས་གལ་ཏེ་ཐམས་ཅད་ཀྱི་བྱེད་པ་པོ་ཚངས་པས་སྐྱེ་དགུ་
རྣམས་བསྐྱེད་པ་ཡིན་ན་བྲམ་ཟེ་ལ་སོགས་པ་རིགས་བཞིའི་ཐ་སྙད་མི་འཐད་པར་
གྱུར་ཞིང་ཐམས་ཅད་ཀྱང་རིགས་གཅིག་ཏུ་འགྱུར་ཏེ། ཚངས་པ་གཅིག་ལས་
སྐྱེས་པའི་ཕྱིར། དཔེར་ན་ཕ་གཅིག་གི་བུ་རྣམས་རིགས་གཅིག་པ་བཞིན་ནོ། །
ཡང་ཚངས་པའི་ཁ་ལས་བྱུང་བ་རྣམས་ བྲམ་ཟེའི་རིགས་ཡིན་ན་བྲམ་ཟེ་མོ་
རྣམས་བྲམ་ཟེའི་སྲིང་མོར་འགྱུར་ཏེ། སྐྱེ་གནས་གཅིག་ལས་བྱུང་བའི་བུད་
མེད་ཡིན་པའི་ཕྱིར་རོ། །དེ་ལྟར་ན་སྲིང་མོ་བག་མར་བྱས་པ་ལས་ཀླ་ཀློའི་ཆོས་ལ་
ཞུགས་ནས་བྲམ་ཟེའི་རིགས་ཉམས་པར་འགྱུར་ཞིང་། རིགས་ཉམས་པ་ལས་
དམྱལ་བར་འགྲོ་བར་འདོད་པའི་ཁས་བླངས་ཀྱིས་ཀྱང་གནོད་པར་འགྱུར་རོ། ། དེ་
བཞིན་དུ་རྒྱལ་རིགས་ལ་སོགས་པ་ལ་ཡང་སྦྱར་རོ། །ཅི་སྟེ་ཚངས་པའི་ཁ་ལ་སོགས་
12



གྲུབ་མཐའི་རྣམ་བཞག་ལེགས་བཤད་འདོད་འཇོ།
པའི་སྐྱེ་གནས་ཐ་དད་པའི་དབྱེ་བས་རིགས་བཞིར་འགྱུར་རོ་ཞེ་ན། དེ་ལྟ་ན་ནི་
ཨུ་དུམ་ཝ་རའི་རྩ་བ་དང་རྐེད་པ་དང་རྩེ་མོ་ལས་སྐྱེས་པའི་འབྲུ་རྣམས་ཀྱང་རོ་
དང་གཟུགས་དང་ནུས་པ་ལ་སོགས་པ་ཐ་དད་པར་འགྱུར་བ་ལ་དེ་ལྟར་མ་ཡིན་
ནོ། །ཁ་དོག་གི་སྒོ་ནས་རིགས་བཞི་ཐ་དད་དུ་འབྱེད་པ་ཡང་མི་འཐད་དེ། དོན་
དམ་བསྙེན་པ་ལས། ཁ་ལས་སྐྱེས་པའི་རི་བོང་འཛིན་པ་ལྟར་དཀར་མིན། །
དཔུང་པ་ལས་སྐྱེས་ཉིན་བྱེད་ཤར་དང་འདྲ་བ་མིན། །བརླ་ལས་སྐྱེས་པ་ལྡོང་རོས་
ཁ་དོག་འདྲ་མ་ཡིན། ། རྐང་པ་ལས་སྐྱེས་མིག་སྨན་ཆེ་ལྟར་ནག་པ་མིན། །ཞེས་
གསུངས་པ་ལྟར། བྲམ་ཟེ་ཁ་དོག་ནག་པོ་དང༌། དམངས་རིགས་ཁ་དོག་དཀར་
པོ་ལ་སོགས་པ་སྣ་ཚོགས་སུ་སྣང་བའི་ཕྱིར་རོ། །བློ་དང་འབྱོར་པ་དང་བྱ་བའི་
སྒོ་ནས་ཐ་དད་དུ་འཕྱེད་པ་ཡང་མི་འཐད་དེ། གཉིས་སྐྱེས་ཡེ་ཤེས་རིགས་ལས་
སྐྱེས་མིན་རྒྱལ་རིགས་ནི། །རྒྱལ་པོའི་རིགས་ལས་སྐྱེས་པས་དཔའ་བོ་རྣམས་
མ་ཡིན། །རྗེ་རིགས་ཐམས་ཅད་ཕུན་སུམ་ཚོགས་དང་ལྡན་པ་མིན། །འཇིག་རྟེན་
དུ་ནི་དམངས་རིགས་ལས་ཆེན་མི་བགྱིད་དོ། །ཞེས་གསུངས་པ་ལྟར་བྲམ་ཟེ་བླུན་པོ་
དང་རྒྱལ་རིགས་སྔར་མ་དང་རྗེ་རིགས་དབུལ་པོ་དང་དམངས་རིགས་རྒྱལ་པོ་ལ་
སོགས་པ་སྣ་ཚོགས་སུ་སྣང་བའི་ཕྱིར་རོ། །ཡང་བླང་དོར་རབ་གསལ་ལས། སྲོག་
ཆགས་བསད་དེ་མཆོད་སྦྱིན་བྱས་པ་ལས། །མཐོ་རིས་གོ་འཕང་ཐོབ་པ་ག་ལ་སྲིད། །
སྡིག་པ་བྱས་པས་བདེ་འགྲོ་ཐོབ་འགྱུར་ན། །ངན་འགྲོའི་སྡུག་བསྔལ་གང་ལས་
འབྱུང་བར་འགྱུར། །ཞེས་རྟ་བསད་པའི་མཆོད་སྦྱིན་གྱིས་འབྲས་བུ་བདེ་འགྲོ་ཐོབ་
པ་ཡང་མི་འཐད་དེ། རྒྱུ་མི་དགེ་བ་བྱས་པ་ལས་འབྲས་བུ་བདེ་བ་ཐོབ་པར་
13



ཀུན་མཁྱེན་དགོངས་རྒྱུན་དེབ་ཕྲེང་བདུན་པ།
འགལ་པའི་ཕྱིར་རོ། །སྔོན་མཆོད་སྦྱིན་ལ་ཕྱུགས་གསོད་བྱེད་དང་བསད་བྱ་
ཐམས་ཅད་ལྷར་སྐྱེས་པར་འདོད་པ་དྲང་སྲོང་རྒྱས་པའི་བུ་དྲང་སྲོང་ཤུ་ཀས་ཀྱང་
དོན་ཏེ་མི་འཐད་པར་རིག་ནས། མཆོད་སྡོང་བཙུགས་ནས་ཕྱུགས་བསད་དེ། །
ཁྲག་འདམས་བྱས་པས་མཐོ་རིས་སུ། །གལ་ཏེ་འགྲོ་བ་དེ་ལྟར་། དམྱལ་བར་
གང་གིས་འགྲོ་བར་འགྱུར། །ཞེས་པའི་ཚིག་གིས་སུན་ཕྱུང་བ་ལྟར་རོ། །འདོད་
ན། ངན་འགྲོ་མེད་པའི་ཕྱིར་མཐོ་རིས་བསྒྲུབ་ལ་འབད་མི་དགོས་པར་ཐལ་བ་
དེའི་ཕྱིར་མཆོད་སྦྱིན་དོན་མེད་དོ། །དེ་བས་ན་བློ་དང་ལྡན་པ་རྣམས་ཀྱིས་གྲུབ་
མཐའ་ངན་པ་དེ་དག་གི་རྗེས་སུ་འབྲང་བར་མི་བྱ་སྟེ། ཇི་སྐད་དུ་དཔལ་དུས་ཀྱི་
འཁོར་ལོའི་རྒྱུད་ལས། གང་ལ་རིགས་ནི་ཚད་མར་གྱུར་པ་དེ་ལ་མི་ཡི་བདག་
པོ་རིག་བྱེད་དག་ནི་ཚད་མར་འགྱུར། །གང་ལ་རིག་བྱེད་ཚད་མར་གྱུར་པ་
ལ་ངེས་པར་ས་གཞིའི་གནས་སུ་མཆོད་སྦྱིན་ཚད་མ་སྟེ། །གང་ལ་མཆོད་སྦྱིན་
ཚད་མར་གྱུར་པ་དེ་ལ་རྣམ་མང་ཕྱུགས་དང་མི་ལ་འཚེ་བ་ཚད་མར་འགྱུར། །
གང་ལ་འཚེ་བ་ཚད་མར་གྱུར་པ་དེ་ལ་དམྱལ་བའི་འཇིགས་པ་བྱེད་པའི་སྡིག་
པ་ཚད་མའོ། ། ཞེས་གསུངས་པའི་ཕྱིར་རོ། །མུ་སྟེགས་རིག་བྱེད་པའམ་གསང་
བ་པ་ཞེས་པ་དང་མུ་སྟེགས་རིག་པ་ཅན་ཡང་བདག་ཤེས་པ་འདོད་པར་བསྟན་
པ་སྤྱི་འགྲེལ་གྱི་རྣམ་བཤད་དུ་བཤད་དོ།། །།
གཉིས་པ་ནི་ཁྱབ་འཇུག་པ་དང་དབང་
ཕྱུག་པའི་འདོད་པ་བཤད་པ་དང༌། དེ་དགག་པ་གཉིས། དང་པོ་ནི། གྲུབ་མཐའ་
དོན་གསལ་ལས། བརྟན་གཡོ་ཐམས་ཅད་དང་
ཏད་དབང་ཕྱུག་གིས། །བྱས་པར་འདོད་
14



གྲུབ་མཐའི་རྣམ་བཞག་ལེགས་བཤད་འདོད་འཇོ།
པ་ཡིན་པ་ལ། །ཞེས་དང༌། ཁྱབ་འཇུག་རྟག་པ་རང་བྱུང་ཅན། །ཡིན་ཞེས་ཟེར་
བ། ཞེས་དང༌། བླང་དོར་རབ་གསལ་ལས། ཁྱབ་འཇུག་དབང་ཕྱུག་པ་དག་
ཐུན་མོང་དུ། །དེ་དག་ཀུན་གྱི་བྱེད་པོ་རང་དབང་ཅན། །བདག་ཀྱང་གཅིག་
པུ་ཀུན་ལ་ཁྱབ་པ་དང༌། །དུས་གསུམ་འགྱུར་མེད་རྟག་པར་འདོད་མོད་ཀྱི། །
ཞེས་ཁྱབ་འཇུག་པ་ལ་བྱེ་བྲག་པ་དང་རིགས་པ་ཅན་པ་དང་གླུ་ཆོས་སུ་སྨྲ་བ་ཞེས་
ཀྱང་བྱ་ཞིང་། དབང་ཕྱུག་པ་ལ་ནི་ཞི་བ་པ་དང་། འཁྲིག་པ་ཆོས་སུ་སྨྲ་བ་ཞེས་ཀྱང་
བྱ་སྟེ། དེ་དག་ནི། ལྷ་གསུམ་པོ་ནི་གཟུགས་གཅིག་སྟེ། ཚངས་དང་ཁྱབ་འཇུག་
དབང་ཕྱུག་ཆེ། ཞེས་ཚངས་པ་སྐུ་དང་ཁྱབ་འཇུག་ཐུགས་དང་དབང་ཕྱུག་གསུང་
དུའང་འདོད་ཅིང༌། ལྷ་ཆེན་པོ་དེ་དག་ཐམས་ཅད་ཀྱི་བྱེད་པ་པོ་དང་། བདག་
རྟག་པ་གཅིག་པུ་ཐམས་ཅད་དུ་ཁྱབ་པ་དང༌། དུས་གསུམ་རྟག་པར་ཡོད་པ་
དང༌། རང་བཞིན་འགྱུར་བ་མེད་པ་དང་ཡོན་ཏན་གསུམ་དང་ལྡན་པ་དང༌།
སྟོང་ཉིད་ཞིག་པའི་མེད་དགག་ལ་སོགས་པར་འདོད་པ་ཡིན་ནོ། ། གཉིས་པ་
དེ་དགག་པ་ལ། གྲུབ་མཐའི་རྣམ་བཞག་དོན་གསལ་ལས། རྟེན་འབྲེལ་མ་
གཏོགས་བྱེད་གཞན་མེད། །ཀུན་རྫོབ་ལས་སྣང་གྲུབ་པར་ཐལ། །ཞེས་དང་།
སྐྱེ་འཆི་གཉིས་ཀྱི་སྡུག་བསྔལ་དག། །མྱོང་བས་རང་དབང་ཅན་དུ་འགལ། །
ཞེས་དང་། བླང་དོར་རབ་གསལ་ལས། ཀུན་གྱི་བྱེད་པོ་ཡིན་ན་དགེ་སྡིག་ལས། །
བདེ་སྡུག་མྱོང་བ་པོར་ཡང་ཐལ་པར་འགྱུར། །དེ་ལྟར་ན་ནི་རང་དབང་ཅན་དུ་
འགལ། །རྟེན་འབྲེལ་མ་གཏོགས་བྱེད་པོ་གཞན་ཡོད་མིན། །ཞེས་གལ་ཏེ་ཁྱབ་
འཇུག་དང་དབང་ཕྱུག་ཐམས་ཅད་ཀྱི་བྱེད་པ་པོ་ཡིན་ན། སེམས་ཅན་རྣམས་
15



ཀུན་མཁྱེན་དགོངས་རྒྱན་དེབ་ཕྲེང་བདུན་པ།
ཀྱི་ལས་དགེ་མི་དགེའི་བྱེད་པ་པོར་ཡང་འགྱུར་ལ། དེ་ལྟ་ན་དགེ་སྡིག་གི་
འབྲས་བུ་རྣམ་སྨིན་བདེ་བ་དང་ སྡུག་བསྔལ་མྱོང་བ་པོར་ཡང་འགྱུར་ཞིང༌།
སེམས་ཅན་རྣམས་ཀྱི་བདེ་སྡུག་མྱོང་བ་པོ་ཡིན་ན་བདག་གཅིག་པུ་རང་དབང་
ཅན་ཡིན་པར་ཡང་འགལ་བ་ཉིད་དོ། །ཅི་སྟེ་དབང་ཕྱུག་རང་ཉིད་ལས་བྱེད་པ་
པོ་མ་ཡིན་ཞིང་གཞན་རྣམས་ལས་བྱེད་པ་ལ་སྦྱོར་བ་པོ་ཡིན་ནོ་ཞེ་ན། ལས་
བྱེད་པ་པོ་དངོས་མ་ཡིན་ན་ཐམས་ཅད་ཀྱི་བྱེད་པ་པོ་འདོད་པ་དང་ཡང་འགལ་
ཞིང༌། དབང་ཕྱུག་གིས་བསྐུལ་བའི་སེམས་ཅན་གྱིས་དབང་ཕྱུག་གི་ཐུགས་
དང་འགལ་བ་མི་དགེ་བའི་ལས་བྱས་པ་ལས། ལས་ལ་སྦྱོར་བ་
ལས་ལ་སྦྱོར་བ་པོ་དབང་ཕྱུག་
དེས་སེམས་ཅན་དེ་ངན་སོང་དུ་བསྐྱུར་ནས་ཚར་གཅོད་པར་འདོད་པ་དང་
ཡང་འགལ་ཏེ། སེམས་ཅན་དེ་དག་ལ་རང་དབང་མེད་ཅིང་བྱེད་པ་པོ་དབང་
ཕྱུག་གི་གཞན་དབང་ཉིད་དུ་གྱུར་པའི་ཕྱིར་རོ། །གཞན་ཡང་སྤྱོད་འཇུག་ལས་།
དབང་ཕྱུག་འགྲོ་བའི་རྒྱུ་ཡིན་ནོ། །རེ་ཤིག་དབང་ཕྱུག་གང་ཡིན་སྨོས། །འབྱུང་
རྣམས་ཞེ་ན་དེ་ལྟ་མོད། །མིང་ཙམ་ལ་ནི་ཅི་ཞིག་ངལ། །ཞེས་པ་ལ་སོགས་པ་
གསུངས་པ་ལྟར་དབང་ཕྱུག་འགྲོ་བ་ཐམས་ཅད་ཀྱི་བྱེད་པ་པོའམ་རྒྱུར་འདོད་
པ་ཡིན་ན་དབང་ཕྱུག་དེ་གང་ཡིན་སྨྱོས་བྱས་པ་ལས་འབྱུང་བ་བཞི་པོ་ཡིན་ནོ་
ཞེ་ན། དེ་ལྟར་ན་ཀུན་རྫོབ་ཏུ་རྒྱུའི་གཟུགས་འབྱུང་བ་བཞི་པོ་རྣམས་ལ་འབྲས་
བུའི་གཟུགས་འབྱུང་འགྱུར་ལྔ་དབང་པོ་ལྔ་དང་དོན་ལྔ་འབྱུང་བར་ངས་ཀྱང་
འདོད་པས་མིང་ཙམ་ལ་ནི་མི་བརྩོད་དོ། །འོན་ཀྱང་ས་སོགས་དུ་མ་དང་། །མི་
རྟབ་གཡོ་མེད་ལྟ་མིན་ཞིང་། །འགོམ་བྱ་ཉིད་དང་མི་གཙང་བས། །དེ་རྣམས་དབང་
jf



གྲུབ་མཐའི་རྣམ་བཞག་ལེགས་བཤད་འདོད་འཇོ།
ཕྱུག་ ཉིད་མ་ ཡིན། །དབང་ཕྱུག་མཁའ་ མིན་ གཡོ་མེད་ཕྱིར། །ཞེས་ གསུངས་
པ་ལྟར་དོན་ལ་བརྟགས་ན་ས་ལ་སོགས་པའི་འབྱུང་བ་བཞི་པོ་རྣམས་ནི་ཁྱོད་
འདོད་པའི་དབང་ཕྱུག་དེ་མ་ཡིན་ཏེ། དབང་ཕྱུག་གཅིག་པུར་འདོད་པ་ལ་འབྱུང་
བ་རྣམས་ནི་དུ་མ་ཡིན་པའི་ཕྱིར་དང༌། དབང་ཕྱུག་རྟག་པར་འདོད་ པ་ལ་
འབྱུང་བ་རྣམས་ནི་མི་རྟག་པ་ཡིན་པའི་ཕྱིར། དབང་ཕྱུག་བློ་དང་ལྡན་པར་
འདོད་པ་ལ་
པ་ལ་འབྱུང་བ་རྣམས་ལ་ནི་བློ་ཡི་གཡོ་བ་མེད་པའི་ཕྱིར་དང་། དབང་
ཕྱུག་ལྷའི་འགྲོ་བར་འདོད་པ་ལ་འབྱུང་བ་རྣམས་ནི་ལྷ་མ་ཡིན་པར་ བེམ་པོ་
ཡིན་པའི་ཕྱིར། དབང་ཕྱུག་མཆོད་པར་འོས་པར་འདོད་པ་ལ་འབྱུང་བ་རྣམས་
ནི་རྐང་པས་འགོམ་པར་བྱ་བ་ཡིན་པའི་ཕྱིར་དང༌། དབང་ཕྱུག་གཙང་མར་
འདོད་པ་ལ་འབྱུང་བ་རྣམས་ནི་གཤང་གཅི་ལ་སོགས་པའི་མི་གཙང་བས་སྦགས་
པ་ཡིན་པའི་ཕྱིར་རོ། །འོན་ཀྱང་དབང་ཕྱུག་ནི་ནམ་མཁའ་ཡིན་ཞེ་ན། དེ་ཡང་
མ་ཡིན་ཏེ། དབང་ཕྱུག་ནི་བློའི་གཡོ་བ་དང་བཅས་པས་ཐམས་ཅད་ཀྱི་བྱེད་པ་
པོར་འདོད་པ་ལ་ནམ་མཁའ་ལ་ནི་བློའི་གཡོ་བ་མེད་ཅིང་བྱེད་པའང་ཅུང་ཟད་
ཀྱང་མེད་པའི་ཕྱིར་རོ། །རྒྱུད་ལས་ཀྱང་། དེ་ཕྱིར་དགེ་དང་མི་དགེའི་འབྲས་
སྟེར་དབང་ཕྱུག་བྱེད་པ་མེད་དེ་སྲོག་ཆགས་ལས་ནི་དོར་ནས་ནི། ཞེས་གསུངས་
པས། སེམས་ཅན་རྣམས་རང་གིས་བྱས་པའི་ལས་ཀྱི་འབྲས་བུ་ལ་རང་རང་ཉེ་
བར་ལོངས་སྤྱོད་པ་མ་གཏོགས་པ་བྱེད་པ་པོ་དབང་ཕྱུག་ལ་སོགས་པ་གཞན་
མེད་པར་གསུངས་སོ། །དོན་དམ་དུ་རྣམ་པར་དཔྱད་ན། དབུ་མ་རྩ་བར། བདག་
ལས་མ་ཡིན་གཞན་ལས་མིན། །གཉིས་ལས་མ་ཡིན་རྒྱུ་མེད་མིན། །དངོས་པོ་
17



ཀུན་མཁྱེན་དགོངས་རྒྱུན་དེབ་ཕྲེང་བདུན་པ།
གང་དང་གང་ན་ཡང་། །སྐྱེ་བ་ནམ་ཡང་ཡོད་མ་ཡིན། །ཞེས་གསུངས་པ་ལྟར་
ཆོས་ཐམས་ཅད་སྐྱེ་བ་མེད་པ་ཡིན་ལ་ཀུན་རྫོབ་ཏུ་རྟེན་ཅིང་འབྲེལ་བར་འབྱུང་
བ་རྒྱུ་རྐྱེན་ཕན་ཚུན་ཡང་དག་པར་སྦྱོར་བ་ལས། ཟླ་བ་དང་ཆུ་ཤེལ་ཕྲད་པ་ལས་
ཆུ་འབྱུང་བ་དང་། ཉི་མ་དང་མེ་ཤེལ་ཕྲད་པ་ལས་མེ་འབྱུང་བ་དང༌། མེ་ལོང་
དང་དངོས་པོ་ཕྲད་པ་ལས་གཟུགས་བརྙན་འབྱུང་བ་དང་། ས་བོན་དང་ཆུ་ལུད་
ཕྲད་པ་ལས་མྱུ་གུ་འབྱུང་བ་དང་ལས་དགེ་བ་དང་། མི་དགེ་བ་ལས་འབྲས་བུ་
འདོད་མི་འདོད་འབྱུང་བ་རྣམས་ནི། དངོས་པོའི་ཆོས་ཉིད་ཡིན་གྱི་བྱེད་པ་པོ་
དང་སྤྲུལ་པ་པོ་སུ་ཡང་ཡོད་པ་མ་ཡིན་ནོ། །རྒྱན་ལས་ཀྱང༌། བརྟེན་ནས་དངོས་
རབ་སྐྱེ་བ་མངོན་འཇུག་པ། །སྐྱེ་བོ་ཅི་ལྟར་གཞན་གྱིས་བྱས་ལ་རྟེན། །གང་
ཞིག་ཡོད་པ་མི་མཐོང་མེད་མཐོང་བ། །འདི་འདྲའི་མུན་ནག་རྣམ་པ་འདི་གང་
ཞིག །ཅེས་གསུངས་པ་ལྟར། དངོས་པོ་རྣམས་རྒྱུ་རྐྱེན་ཕན་ཚུན་རྟེན་ཅིང་འབྲེལ་
པ་ལས་སྐྱེ་བར་མངོན་སུམ་དུ་མཐོང་བཞིན་དུ་བྱེད་པོ་གཞན་དབང་ཕྱུག་ལ
སོགས་པས་བྱས་པར་འདོད་པ་རྣམས་ནི་ཤིན་ཏུ་འཁྲུལ་པའོ། །དེ་ཡང་ཡོད་པ་
རྟེན་འབྲེལ་གྱི་དོན་མི་མཐོང་བར་མེད་པ་བདག་དང་གཙོ་བོ་ལ་སོགས་པ་མཐོང་
བ་འདི་འདྲ་བ་འདི་ནི་སྔོན་མེད་པའི་མུན་པ་ཆེན་པོ་སྟེ། མུན་པ་ཕལ་པས་ནི་
ཡོད་པ་མི་མཐོང་བར་ནུས་མོད་ མེད་པ་མཐོང་བར་མི་ནུས་པའི་ཕྱིར་རོ། །
བླང་དོར་རབ་གསལ་ལས། བདག་ནི་རྟག་པ་གཅིག་པུ་ཐམས་ཅད་དུ། །འགྲོ་
བ་ཡིན་ན་གཉེན་དང་བྲལ་བ་ཡི། །སྡུག་བསྔལ་སུས་ཀྱང་མྱོང་བར་མི་འགྱུར་
ཏེ། །གཉེན་གྱི་བདག་དེ་རྟག་ཏུ་ཡོད་པའི་ཕྱིར། །ཞེས་གལ་ཏེ་བདག་རྟག་པ་
ལ་
f8



གྲུབ་མཐའི་རྣམ་བཞག་ལེགས་བཤད་འདོད་འཇོ
གཅིག་པུ་དེ་ཡུལ་དུས་ཐམས་ཅད་དུ་གང་ཟག་ཐམས་ཅད་ལ་ཁྱབ་པར་ཀུན་ཏུ་
འགྲོ་བ་ཡིན་ན། དེ་རྣམས་ཀྱིས་གཉེན་དང་བྲལ་བའི་སྡུག་བསྔལ་ནམ་ཡང་མི་
མྱོང་བར་འགྱུར་ཏེ། གཉེན་གྱི་བདག་གཅིག་པུ་རང་དབང་ཅན་དེ་རྟག་ཏུ་མི་
འགྱུར་བར་
བར་ཡོད་པའི་ཕྱིར་རོ། །ཡང་བླང་དོར་རབ་གསལ་ལས། གཞན་ཡང་
སེམས་ཅན་གཅིག་གི་སྡུག་བསྔལ་གྱིས། །སེམས་ཅན་ཐམས་ཅད་སྡུག་བསྔལ་
ཉིད་འགྱུར་ཏེ། ། སྡུག་བསྔལ་ཅན་གྱི་བདག་ཉིད་གཅིག་པུ་དེ། །ཀུན་ལ་ཁྱབ་
པར་འགྲོ་བ་ཡིན་ཕྱིར་རོ། །ཞེས་སེམས་ཅན་གཅིག་གིས་གཉེན་དང་བྲལ་བ་
ལ་སོགས་པའི་སྡུག་བསྔལ་དྲག་པོ་མྱོང་བའི་ཚེ། སེམས་ཅན་གཞན་ཐམས་ཅད་
ཀྱིས་དེ་དང་འདྲ་བའི་སྡུག་བསྔལ་མྱོང་བར་འགྱུར་ཏེ། སྡུག་བསྔལ་ཅན་གྱི་
བདག་གཅིག་པུ་ཡུལ་དུས་ཐམས་ཅད་དུ་གང་ཟག་ཐམས་ཅད་ལ་
ཅད་ལ་ཁྱབ་པར་
ཀུན་ཏུ་འགྲོ་བའི་ཕྱིར་རོ། །ཅི་སྟེ་སེམས་ཅན་སོ་སོ་ལ་བདེ་བ་དང་སྡུག་བསྔལ་
ཅན་གྱི་བདག་མི་འདུ་བ་རེ་རེ་ཡོད་པ་ཡིན་ན་བདག་དེ་དུ་མར་འགྱུར་བས་གཅིག་
པུ་རང་དབང་ཅན་ཐམས་ཅད་ལ་ཁྱབ་པར་འདོད་པ་དང་འགལ་བ་ཡིན་ནོ། །
གལ་ཏེ་བདག་དེ་སད་པའི་གནས་སྐབས་ན་བྱ་བ་དང་བཅས་པ་ཡིན་ན་གཉིད་
ལོག་པ་ན་བྱ་བ་དང་བྲལ་བའི་རྨོངས་པ་ཉིད་དུ་ཡང་ཅི་ལྟར་འགྲོ། རྣམ་པར་
དཔྱད་ན་བདག་འདི་ནི་ཀུན་ཏུ་འགྲོ་བ་དང་ཁྱབ་བདག་དང་གཙོ་བོ་དང་རྟག་
པ་ཡང་མ་ཡིན་ལ། ཐམས་ཅད་ཀྱི་བྱེད་པ་པོ་ཡང་མ་ཡིན་པར་གྲུབ་པོ། །
ཡང་དེའི་ཁྱབ་འཇུག་གི་འཇུག་པ་བཅུ་བཤད་མོད་འདིར་མང་དུ་དོགས་ནས་
མ་བྲིས་པ་ཡིན་ལ། ཤེས་པར་འདོད་པ་དག་བསྟན་པ་སྤྱི་འགྲེལ་གྱི་རྣམ་བཤད་
19



ཀུན་མཁྱེན་དགོངས་རྒྱ
ངས་རྒྱུན་དེབ་ཕྲེང་བདུན་པ།
སོགས་ལས་ཤེས་པར་བྱའོ། །ཡང་དེའི་ཁུངས་སུ་འདུ་བ་གྲངས་ཅན་པ་སྟེ་
སེར་སྐྱ་པ་ནི། སྤྱོད་པ་ལ་འཇུག་པར། གཙོ་བོ་རྟག་པ་འགྲོ་བ་ཡི། །རྒྱུ་ཡིན་
པར་ནི་གྲངས་ཅན་འདོད། །སྙིང་སྟོབས་རྡུལ་དང་མུན་པ་ཞེས། །བྱ་བའི་ཡོན་
ཏན་མཉམ་གནས་ནི། །གཙོ་བོ་ཞེས་བྱར་རབ་བརྗོད་དེ། །མི་མཉམ་འགྲོ་བ་
ཡིན་པར་བརྗོད། །ཅེས་༼བསྟན་པ་སྤྱི་འགྲེལ་གྱི་རྣམ་བཤད །སྙིང་སྟོབས་རྡུལ་མུན་ གསུམ་
མམ་ཆགས་སྡང་རྨོངས་གསུམ་མམ། བདེ་སྡུག་གཏི་མུག་གསུམ་ཆ་མཉམ་
པའི་བེམ་པོ་རྟག་དངོས་གཅིག་པུ་བ་ནི། རང་བཞིན་རྒྱུའི་གཙོ་བོ་ཡིན་ལ། དེ་
གསུམ་ཆ་མཉམ་པ་ལས་འགྲོ་བ་སྟེ་རྣམ་འགྱུར་འབྱུང་སྟེ་བློའམ་ཆེན་པོ་ཞེས་
པའི་བེམ་པོ་ཤེལ་གྱི་མེ་ལོང་ངོས་གཉིས་པ་ལྟ་བུའི་ནང་ནས་བདག་
གི་གཟུགས་བརྙན་འཆོར་བ་ཕྱི་ནས་གཟུགས་སོགས་ཀྱི་གཟུགས་བརྙན་འཆར་
རང་བཞིན་རྒྱུའི་གཙོ་བོ་ལས་ཐོག་མར་སྐྱེ་ལ། དེ་ནས་སྙིང་སྟོབས་
ལས་གྱུར་པའི་ང་རྒྱལ། རྡུལ་ལས་གྱུར་བའི་ང་རྒྱལ། མུན་པ་ལས་གྱུར་བའི་ང་
རྒྱལ་གསུམ་འབྱུང་། ང་རྒྱལ་དང་པོ་གཉིས་ལས་མིག་སོགས་ནང་གི་དབང་བོ་
ལྔ་དང༌། ཁ་ལག་རྐང་བ་གཤང་ལམ་ག་ཅི་བའི་ལམ་སྟེ་ལས་ཀྱི་དབང་བོ་ལྔ་དང་།
གཉིས་ཀའི་དབང་པོ་ཡིད་དེ་ དབང་བོ་བཅུ་གཅིག་དང་། གཟུགས་སྒྲ་དྲི་རོ་
རེག་བྱ་སྟེ་དེ་ཙམ་ལྔ་དང་བཅུ་དྲུག་འབྱུང་ལ། དེ་ཙམ་ལྔ་ལས་ས་ཆུ་མེ་རླུང་
ནམ་མཁའ་སྟེ་འབྱུང་བ་ལྔ་སྐྱེ་བའོ། །དེ་ལས་རང་བཞིན་ནི་རྒྱུ་ཁོ་ན་བློ་ང་རྒྱལ་
དེ་ཙམ་ལྔ་སྟེ་བདུན་ནི་རྒྱུ་འབྲས་གཉིས་ཀ་དབང་པོ་བཅུ་གཅིག་དང་འབྱུང་བ་
ལྔ་ནི་འབྲས་བུ་ཁོ་ན། སྐྱེས་བུ་ནི་གཉིས་ཀ་མིན་པ་ཡིན་ཏེ། དབང་ཕྱུག་ནག་
བ་ཞིག
20



གྲུབ་མཐའི་རྣམ་བཞག་ལེགས་བཤད་འདོད་འཇོ
པོའི་གཞུང་ལས། རྩ་བའི་རང་བཞིན་ལ་ནི་འགྱུར་བ་མེད། །ཆེན་པོ་སོགས་
བདུན་རྒྱུ་དང་འགྱུར་བ་ཡིན། །བཅུ་དྲུག་པོ་ནི་རྣམ་པར་འགྱུར་བ་སྟེ། །སྐྱེས་
བུ་རང་བཞིན་མ་ཡིན་འགྱུར་བ་མིན། །ཞེས་གསུངས་པ་ལྟར་གྲངས་ཅན་པ་
རྣམས་གཙོ་བོ་རྟག་པ་གཅིག་པུ་རང་དབང་ཅན་སྣང་བ་དང་ཤེས་པའི་སྤྱོད་
ཡུལ་ལས་འདས་པ་བརྟན་གཡོ་ཐམས་ཅད་ཀྱི་རྒྱུ་ཡིན་པར་འདོད་ཅིང་། དེའི་
ངོ་བོ་ལ་སྙིང་སྟོབས་དང་རྡུལ་དང་མུན་པའི་མིང་ཅན་བདེ་སྡུག་བཏང་སྙོམས་
གསུམ་ཆ་མཉམ་པ་ལ་ནི་རང་བཞིན་རྒྱུའི་གཙོ་བོ་དང༌། དེ་གསུམ་ཆ་མི་མཉམ་
པ་ལས་གནས་སྐབས་རྣམ་འགྱུར་སྣ་ཚོགས་པའི་འགྲོ་བ་རྣམས་འབྱུང་བར་
འདོད་དོ། །གྲངས་ཅན་པས་འདོད་པའི་བདག་ནི། བསྟན་པ་སྤྱི་འགྲེལ་གྱི་
རྣམ་བཤད་ལས། མུ་སྟེགས་གྲངས་ཅན་པ་ནི། བདག་ཤེས་རིག་གི་སྐྱེས་བུ་
ཞེས་ཤེས་པར་འདོད་ལ། དེ་ཡང་མཚན་ཉིད་ལྔ་ལྡན་ཏེ། ཟ་བོ་རྟག་དངོས་
བྱེད་པོ་མིན་པའི་བདག །ཡོན་ཏན་བུ་མེད་གྲངས་ཅན་རྣམས་ཀྱིས་བརྟགས། །
དེ་དབྱེ་ཅུང་ཟད་ཅུང་ཟད་ལ་བརྟེན་ནས། །མུ་སྟེགས་ཅན་རྣམས་ལུགས་ནི་ཐ་
དད་འགྱུར། །ཅེས་སོ། །ཤེས་བྱ་ཉེར་ལྔ་ལས་གཙོ་བོ་དང་བདག་ཤེས་རིག་
གཉིས་དོན་དམ་བདེན་པ་དང་། གཞན་ཉེར་གསུམ་བརྫུན་པར་འདོད་དེ།
བསྟན་པ་སྤྱི་འགྲེལ་རྣམ་བཤད་ལས། ཡོན་ཏན་གསུམ་གྱི་རང་བཞིན་མཆོག །
མཐོང་པའི་ཡུལ་དུ་གྱུར་མ་ཡིན། །མཐོང་བའི་ཡུལ་དུ་གང་གྱུར་པ། །སྒྱུ་མ་བཞིན་
དུ་ཤིན་ཏུ་གསོག །ཅེས་གྲངས་ཅན་དེ་ལྟར་འདོད་པ་ཡིན་པར་ཚད་མ་ཀུན་
བཏུས་སུ་བཤད་དེ། དེ་ལྟར་ན་རང་བཞིན་རྒྱུའི་གཙོ་བོ་དང་བདག་ཤེས་རིག་
2f



ཀུན་མཁྱེན་དགོངས་རྒྱུན་དེབ་ཕྲེང་བདུན་པ།
གཉིས་དོན་དམ་བདེན་པ། གཞན་ཉེར་གསུམ་ཀུན་རྫོབ་དུ་འདོད་པར་བཤད་
དོ། ཞེས་གསུངས་སོ། །དེ་དག་དགག་པ་ནི། གཅིག་ལ་རང་ བཞིན་ག་སུམ་
ཉིད་ནི། །རིགས་མིན་དེས་ན་དེ་ཡོད་མིན། །ཡོན་ཏན་ དེ་བཞིན་ཡོད་མིན་ཏེ། །
དེ་ཡང་སོ་ སོར་རྣམ་གསུམ་ཕྱིར། །ཡོན་ཏན་མེད་ན་སྒྲ་སོགས་ཀྱང་། །ཡོད་ཉིད་
ཤིན་ཏུ་རྒྱང་རིང་འགྱུར། །གཙོ་བོ་རྟག་པ་གཅིག་པུ་ཡིན་པའི་ལུགས་ལ་རྡུལ་
མུན་སྙིང་སྟོབས་ཀྱི་རང་བཞིན་གསུམ་ཆ་མཉམ་པ་ཉིད་དུ་བདེན་པར་ཡོད་པ་
ནི་རིགས་པ་མ་ཡིན་ཏེ། གཅིག་ཡིན་པ་དང་གསུམ་ཡིན་པ་ཤིན་ཏུ་འགལ་བའི་
ཕྱིར་རོ། །དེ་བས་ན་གཙོ་བོ་དེ་བདེན་པར་ཡོད་པ་མ་ཡིན་པས་དེའི་འབྲས་བུ་
རྣམས་ཀྱང་བདེན་པར་ཡོད་པ་མ་ཡིན་ནོ། །འོན་ཏེ་གཅིག་པ་དང་གསུམ་དུ་
འགྱུར་བ་ནི་མི་འགལ་ཏེ། རྡུལ་ལ་སོགས་པ་རེ་རེའི་ངོ་བོར་
འི་ངོ་བོར་གྱུར་པའི་བེམ་པོ་
ཐམས་ཅད་ཀྱང་ཡོན་ཏན་གསུམ་གསུམ་གྱི་བདག་ཉིད་དུ་ཡོད་པའི་ཕྱིར་རོ་ཞེ་
ན། གཙོ་བོ་བདེན་པར་མེད་པ་དེ་བཞིན་དུ་རྡུལ་མུན་སྙིང་སྟོབས་ཞེས་བྱ་བའི་
ཡོན་ཏན་གསུམ་པོ་རྣམས་ཀྱང་རང་རང་ངོ་བོར་རེ་རེ་བདེན་པར་ཡོད་པ་མ་ཡིན་
པར་འགྱུར་ཏེ། དེ་དག་རེ་རེ་ཡང་རྡུལ་གྱི་རྡུལ་དང་རྡུལ་གྱི་མུན་པ་དང་རྡུལ་གྱི་
སྙིང་སྟོབས་ཞེས་པ་ལ་སོགས་པ་སོ་སོར་རྣམ་པ་གསུམ་གསུམ་གྱི་བདག་ཉིད་
དུ་ཡོད་པའི་ཕྱིར། དེ་ལྟར་རྒྱུར་འདོད་པའི་ཡོན་ཏན་གསུམ་བདེན་པར་མེད་ན་
འབྲས་བུར་འདོད་པའི་སྒྲ་སོགས་རྣམ་འགྱུར་རྣམས་ཀྱང་
རྣམས་ཀྱང་ཡོད་པ་ཉིད་དུ་རྒྱང་
རིང་ཞིང་མེད་པར་འགྱུར་ཏེ། རྒྱུ་མེད་ན་འབྲས་བུ་མི་འབྱུང་བ་ནི་དངོས་པོའི་
ཆོས་ཉིད་ཡིན་པའི་ཕྱིར་རོ། །དེ་ལྟ་བུའི་གྲངས་ཅན་པ་རྣམས་ནི་དབང་ཕྱུག་གི་
22



གྲུབ་མཐའི་རྣམ་བཞག་ལེགས་བཤད་འདོད་འཇོ།
གཞུང་ལ་དཔང་དུ་བྱེད་པས་དེའི་ཁོངས་སུ་འདུ་བ་ཡིན་ཏེ། བླང་དོར་རབ་གསལ་
ལས༔ གྲངས་ཅན་པ་ནི་དབང་ཕྱུག་གྲུབ་མཐའ་ལ། །དཔང་དུ་བྱེད་པས་དེ་ཡི་
བྱེ་བྲག་ཡིན། །ཞེས་གསུངས་པའི་ཕྱིར་རོ། །
གསུམ་པ་ཀླ་ཀློ་པ་ནི། བླང་དོར་
རབ་གསལ་ལས། ཀླ་ཀློ་སྟག་གཟིག་པ་དག་བརྟན་གཡོ་ཡི། །བྱེད་པ་པོ་ནི་ར་
ཧཱ་མ་ཎ་ཡིན། །ཕྱུགས་ཀྱི་མཆོད་སྦྱིན་བྱས་ན་དེ་མཉེས་ཏེ། །མཐོ་རིས་མཆོག་
གི་བདེ་བ་སྟེར་བ་དང་། །མ་མཉེས་ན་ནི་དམྱལ་བའི་སྡུག་བསྔལ་ལ། །སྦྱོར་
ཞིང་མི་རྣམས་འདི་ནས་ཤི་འཕོས་ཀྱང་། །ལུས་དེ་ཉིད་ཀྱིས་བདེ་དང་སྡུག་བསྔལ་
དག །མྱོང་བར་འདོད་པ། ཞེས་ཀླ་ཀློ་སྟག་གཟིག་པ་རྣམས་ལ་ནི་སོག་པོ་ར་
ཧྥ་ཎ་པ་ཞེས་ཀྱང་བྱ་ཞིང་དེ་དག་ནི་བརྟན་པ་སྣོད་ཀྱི་འཇིག་རྟེན་དང་གཡོ་བ་
བཅུད་ཀྱི་འཇིག་རྟེན་ཐམས་ཅད་ཀྱི་བྱེད་པ་པོ་ལྷ་ར་ཧྥ་ཎ་ཡིན་པས་སྲོག་གི་
མཆོད་སྦྱིན་གྱིས་དེ་མཉེས་པར་བྱས་ན་བདེ་བ་ལ་སྦྱོར་བ་དང་། མ་མཉེས་ན་
སྡུག་བསྔལ་ལ་སྦྱོར་བ་དང་། ལུས་རྟག་པ་ཡིན་པས་མི་རྣམས་ཤི་འཕོས་ནས་
ཀྱང་ལུས་འདི་ཉིད་ཀྱིས་མཐོ་རིས་ཀྱི་བདེ་བའམ་དམྱལ་བའི་སྡུག་བསྔལ་ལ་
ལོངས་སྤྱོད་པར་འདོད་པའོ། །དེ་ནི་རིགས་པ་མ་ཡིན་ཏེ། བླང་དོར་རབ་གསལ་
ལས། ཤིན་ཏུ་འཁྲུལ་པ་སྟེ། ཀུན་གྱི་བྱེད་པོར་འདོད་པའི་ལྷ་དེ་ལ། །བདེ་
སྡུག་སྟེར་པའི་ནུས་པ་མེད་ཕྱིར་དང་། །ལུས་འདིས་ཕྱི་མའི་བདེ་སྡུག་མྱོང་བ་
ལ། །མངོན་སུམ་རིགས་པས་གནོད་པ་མཐོང་ཕྱིར་རོ། །ཞེས་དང་། དཔལ་
ཀྱེའི་རྡོ་རྗེར་ཡང་། རང་གི་རིག་པའི་འགྱུར་བ་འདི། །མནན་པ་ལས་ནི་ལས་
23



ཀུན་མཁྱེན་དགོངས་རྒྱན་དེབ་ཕྲེང་བདུན་པ།
སྐྱེ་སྟེ། །རང་གིས་བྱེད་ཅིང་རང་གི་འཕྲོག །རང་གིས་འཕྲོག་ཅིང་རང་གིས་བྱེད། །
རང་རིག་རྒྱལ་བོ་རང་གཙོ་བོར། །ཞེས་གསུངས་པ་ལྟར་ལས་རྟོག་པ་མ་
མ་ཡིན་
ཞིང་། རང་རང་གིས་བྱས་པའི་ལས་ཀྱི་འབྲས་བུ་རྣམ་པར་སྨིན་པ་ལ་རང་
ང་གིས་
ལོངས་སྤྱོད་པ་ཡིན་གྱི་ལྷ་གཞན་ཚངས་པ་དང་དབང་ཕྱུག་དང་ར་ཧྥ་ཎ་ལ་
སོགས་པ་རྣམས་ལ་བདེ་སྡུག་སྟེར་བའི་ནུས་པ་མེད་པའི་ཕྱིར་དང་། ཁྱད་པར་
ལུས་འདི་ཉིད་ཀྱིས་ཕྱི་མའི་བདེ་སྡུག་མྱོང་བར་འདོད་པ་ལ་ནི་མངོན་སུམ་གྱི་
རིགས་པས་ཀྱང་གནོད་པའི་ཕྱིར་རོ།། །།
༈ བཞི་པ་ཟད་བྱེད་གཅེར་བུ་པས། བཅིང་གྲོལ་གྱི་རྟེན་བདག་
གམ་སྲོག་གི་འདོད་ཚུལ་ནི། བསྡུས་རྒྱུད་ལས། སྲོག་ནི་དྲུག་གི་ལུས་ལ་ཆ་ཤས་
སོ། །ཞེས་དང་། གྲུབ་མཐའི་རྣམ་བཞག་དོན་གསལ་ལས། གེལ་བའི་ཤིང་གི་
ལུས་ཚདནི། །སྲོག་ཀྱང་རྟག་པ་དེ་ཙམ་འདོད། །ཅེས་དང་། བླང་དོར་རབ་གསལ་
ལས། ཟད་བྱེད་གཅེར་བུ་པ་དག་སྲོག་རྟག་པ། །ལུས་ཀྱི་ཚད་དང་མཉམ་པར་
འདོད་མོད་ཀྱི། །ཞེས་ཟད་བྱེད་པ་ལ་གཅེར་བུ་པ་དང་རྒྱལ་བ་པ་དང་མཆོད་འོས་
པ་དང་ནམ་མཁའི་གོས་ཅན་པ་ཞེས་ཀྱང་བྱ་ཞིང༌། དེ་དག་སྲོག་ཅན་གྱི་སྡེ་
དྲུག་ལ་སྲོག་རྟག་པ་ལུས་ཀྱི་ཚད་དང་མཉམ་པར་འདོད་པའོ། །དེས་ན་བསྟན་
པ་སྤྱི་འགྲེལ་གྱི་རྣམ་བཤད་ལས། མུ་སྟེགས་གཅེར་བུ་པ་ཡང་གང་ཟག་གི་
བདག་བེམ་པོར་འདོད་དེ། ཁྱད་པར་དུ་འཕགས་པའི་བསྟོད་པ་ལས། གཅེར་
བུ་ལུས་ཀྱི་ཚད་བཞིན་དུ། །སྲོག་ནི་ཞུམ་དང་རྒྱས་པར་སྨྲ། །ཞེས་གསུངས་སོ། །
དེས་ན་ཉ་ཊིཀ་ ཡིད་ཀྱི་མུན་སེལ་ལས། ལུས་དེ་ཉིད་སྲོག་དེའོ། །སྲོག་ཀྱང་
24



གྲུབ་མཐའི་རྣམ་བཞག་ལེགས་བཤད་འདོད་འཇོ།
གཞན་ལ་ལུས་ཀྱང་གཞན་ནོ། །ཞེས་པ་སྟེ་དང་པོ་གཅེར་བུ་པ་སྟེ། ཞེས་པ་
ནས། གཉིས་པ་གྲངས་ཅན་ཏེ་བདག་ཤེས་པ་དང་ལུས་སྲོག་ཐམས་ཅད་བེམ་
པོར་འདོད་པས་སོ། །ཞེས་གསུངས་སོ། །གཅེར་བུ་པའི་འདོད་པ་དེ་དག་མི་
འཐད་དེ། གྲུབ་མཐའི་རྣམ་བཞག་དོན་གསལ་ལས། དུམ་བུར་བྱས་ན་སྲོག་
ནི་ཡང་། །དེ་ནི་མང་དུ་འགྲོའམ་ཅི། །ཞེས་དང་། བླང་དོར་རབ་གསལ་ལས།
དེ་ལྟར་ན་ནི་ལག་པ་ལ་སོགས་པའི། །ཡན་ལག་བཅད་ན་སྲོག་ཀྱང་ཉམས་པར་
འགྱུར། ། ལུས་ནི་ཕྲ་སྦོམ་ལ་སོགས་གྱུར་པ་ན། །སྲོག་ཀྱང་དེ་ལྟར་འགྱུར་ན་
རྟག་པར་འགལ། །ཞེས་ཁྱོད་ལྟར་ན་ལག་པ་དང་རྐང་པ་ལ་སོགས་པ་ལུས་
ཀྱི་ཡན་ལག་བཅད་ན་སྲོག་གི་ཆ་ཤས་ཀྱང་ཉམས་ཤིང་མི་རྟག་པར་འགྱུར་
བ་དང་། ཡང་ལུས་ཕྲ་སྦོམ་དུ་འགྱུར་བ་ན་དེ་དང་མཉམ་པའི་སྲོག་ཀྱང་ཕྲ་
སྦོམ་དུ་འགྱུར་དགོས་པ་ལ། དེ་ལྟར་ན་རྟག་པར་འདོད་པ་དང་འགལ་བའི་
ཕྱིར་རོ། །ཅི་སྟེ་རང་བཞིན་རྟག་ལ་རྣམ་འགྱུར་མི་རྟག་པས་འགལ་བ་མེད་དོ་
ཞེ་ན། རང་བཞིན་དང་རྣམ་འགྱུར་ངོ་བོ་གཅིག་ཡིན་ན་རྟག་མི་རྟག་གཉིས་ཀ་
གཞི་གཅིག་ལ་འདུ་བ་འགལ་ཞིང་། ཐ་དད་ཡིན་ན་རང་བཞིན་མེད་པའི་རྣམ་
འགྱུར་ཡང་ཡོད་པར་ཐལ་བ་ལས། དེ་ལྟར་ཡང་མ་ཡིན་ནོ། །ཡང་བླང་དོར་རབ་
གསལ་ལས། གཞན་ཡང་བུར་ཤིང་འབྲུ་ལ་སོགས་པ་རྣམས། །རྐང་པས་ཆུ་
འཐུངས་ནས་ནི་མེ་ཏོག་དང༌། །འབྲས་བུ་ལ་སོགས་བསྐྱེད་པར་བྱེད་པའི་ཕྱིར། །
སྲོག་དང་བཅས་པར་འདོད་པ། ཞེས་གསུངས་པ་ལྟར་འདོད་དོ། །དེ་དགག་པ་
ནི། བླང་དོར་རབ་གསལ་ལས། མི་འཐད་དེ། །བུར་ཤིང་དུམ་བུ་དུ་མར་བྱས་
25



ཀུན་མཁྱེན་དགོངས་རྒྱུན་དེབ་ཕྲེང་བདུན་པ།
པ་ན། །སྲོག་ཀྱང་དུ་མ་ཉིད་དུ་མི་འགྱུར་རམ། །ཞེས་བུར་ཤིང་གི་དབྱུག་པ་གཅིག་
དུམ་བུ་དུ་མར་བྱས་པ་ན་སྲོག་ཀྱང་དུ་མ་ཉིད་དུ་ཐལ་བར་འགྱུར་རོ། དེ་ལྟར་
ན་སྲོག་རྟག་པ་གཅིག་པུར་འདོད་པ་དང་འགལ་བར་འགྱུར་རོ། །ཡང་བླང་དོར་
རབ་གསལ་ལས། ཅི་སྟེ་དུམ་བུ་གཅིག་ལ་སྲོག་བསྐུམས་ནས། །གཞན་རྣམས་
སྲོག་དང་ལྡན་པ་མ་ཡིན་ན། །ཞེས་བུར་ཤིང་གི་དབྱུག་པ་རིང་པོ་ལ་ཡོད་པའི་
སྲོག་དེ་ཐུང་ངུར་བསྐུམས་ནས་དུམ་བུ་གཅིག་སྲོག་དང་ལྡན་པ་ཡིན་གྱི་གཞན་
རྣམས་ལ་སྲོག་མེད་པས་དུ་མར་མི་འགྱུར་རོ་ཞེ་ན། དེ་ལན་དུ་བླང་དོར་རབ་
གསལ་ལས། དེ་དག་ས་ལ་བཙུགས་ན་སོ་སོ་ལ། །མྱུ་གུ་ལ་སོགས་སྐྱེ་བར་མཐོང་
བའི་ཕྱིར། །དུམ་བུ་གཞན་རྣམས་སྲོག་དང་མི་ལྡན་པར། །འདོད་པའི་དམ་བཅའ་
དང་ཡང་འགལ་བར་འགྱུར། །ཞེས་སྲོག་དང་མི་ལྡན་པར་འདོད་པའི་དུམ་བུ་
དེ་དག་ལ་ཡང་སྲོག་ཡོད་པར་འགྱུར་ཏེ། དེ་དག་ས་ལ་བཙུགས་པ་ན་ཡང་རྐང་
པས་ཆུ་འཐུངས་ནས་མྱུ་གུ་ལ་སོགས་པ་སྐྱེ་བར་མཐོང་བའི་ཕྱིར་རོ། །དེ་བས་
ན་ནགས་ཀྱི་ལྗོན་ཤིང་ལ་སོགས་པས་འབྲས་བུ་བསྐྱེད་པ་ནི་སྲོག་ཡོད་པའི་རྒྱུ་
མཚན་གྱིས་མ་ཡིན་གྱི། རྒྱུ་རྐྱེན་རྟེན་འབྲེལ་འཚོགས་པ་དངོས་པོའི་རང་བཞིན་
ཡིན་ནོ། །འཁོར་བ་ལས་གྲོལ་བའི་ཐར་བ་འདོད་ཚུལ་ནི། གྲུབ་མཐའི་རྣམ་བཞག་
དོན་གསལ་ལས། སྲིད་གསུམ་རྟག་པའི་སྟེང་ནས་ཀྱང་། །ཐར་བ་གཟུགས་ཅན་
ཡོད་པར་འདོད། །ཅེས་དང༌། བླང་དོར་ རབ་གསལ་ལས། སྲིད་གསུམ་རྟག་
པའི་སྟེང་ན་ཐར་པའི་ཚད། །དཔག་ཚད་འབུམ་ཕྲག་བཞི་བཅུ་རྩ་ལྔ་པ། །གདུགས་
ཀྱི་རྣམ་པ་རྟག་པར་འདོད། ཅེས་འཇིག་རྟེན་གསུམ་པོ་འདི་ནི་ཐོག་མ་དང་ཐ་
2G



གྲུབ་མཐའི་རྣམ་བཞག་ལེགས་བཤད་འདོད་འཇོ།
མ་མེད་ཅིང་སྐྱེ་བ་དང་འཇིག་པ་དང་བྲལ་བ་རྡོ་ རྗེའི་རང་བཞིན་རྟག་པ་ཡིན་
ལ། དེའི་སྟེང་ན། ཁ་བ་རྒྱ་སྤོས་མེ་ཏོག་དང་། །བ་ཞོ་བ་མོ་མུ་ཏིག་མདོག །
གདུགས་བཀན་བཟུང་བའི་དབྱིབས་འདྲ་བ། །ཐར་པ་ཡིན་པར་རྒྱལ་བས་བཤད། །
ཅེས་པ་ལྟར་འཁོར་བ་ལས་གྲོལ་བ་བདེ་བའི་གནས་རྟག་པ་ཡོད་པར་འདོད་
པའོ། །དེ་དགག་པ་ནི། གྲུབ་མཐའི་རྣམ་བཞག་དོན་གསལ་ལས། གཟུགས་
ཅན་ཡིན་ན་ཕྲ་རབ་རྡུལ། །ཉིད་ལས་གྲུབ་ཕྱིར་རྟག་པ་འགལ། །ཞེས་དང་། བླང་
དོར་རབ་གསལ་ལས། རིགས་པ་མིན་ཏེ་གཟུགས་ཅན་གང་ཡིན་པ། །ཕྲ་རབ་
རྡུལ་བསགས་པ་ལས་འབྱུང་བའི་ཕྱིར། །དེ་ཉིད་མི་རྟག་པར་ཡང་ཐལ་པར་
འགྱུར། །ཞེས་དེ་ལྟར་འདོད་པ་མི་རིགས་ཏེ། འཇིག་རྟེན་གསུམ་པོ་འདི་ནི་
རྡུལ་ཕྲ་རབ་རྣམས་ཀྱིས་བསྐྱེད་པ་ཡིན་གྱི་རྡུལ་ཕྲ་རབ་མེད་པར་ནི་འབྱུང་བ་
མ་ཡིན་ལ་དེ་བཞིན་དུ་ཐར་པའང་གཟུགས་ཅན་ཡིན་ན་རྡུལ་ཕྲ་རབ་ཀྱིས་སྐྱེད་
དགོས་ལ། གང་རྡུལ་ཕྲ་རབ་ཀྱིས་བསྐྱེད་པ་དེ་ཐམས་ཅད་ནི་མི་རྟག་ཅིང་དུས་
ཀྱི་དབང་གིས་འཇིག་པར་འགྱུར་བས་ཐར་པ་གཟུགས་ཅན་རྟག་པ་དང་སྲིད་
གསུམ་རྟག་པར་འདོད་པ་ནི་ཤིན་ཏུ་འཁྲུལ་པའོ། །འཁོར་བ་ལས་གྲོལ་བའི་
ཐབས་ཀྱི་འདོད་ཚུལ་ནི། གྲུབ་མཐའི་རྣམ་བཞག་དོན་གསལ་ལས། གངྒཱའི་ཆུ་
ནི་འཐུངས་བ་དང་། །མེ་ལྔ་བསྟེན་ཚད་སྡིག་སྒྲིབ་རྣམས། །དག་པར་འདོད་པའི།
ཞེས་ གསུངས་ པ་ལྟར་འཁོར་བའི་ལས་དཀར་ནག་གཉིས་ཀ་ཟད་བྱེད་ཀྱི་
ཐབས་ནི་མེ་ལྔ་བསྟེན་པའི་དཀའ་ཐུབ་དང༌། གངྒཱའི་ཆུ་འཐུང་ཞིང་ཁྲུས་བྱེད་
པ་སོགས་ཡིན་པར་རིགས་པས་ན། གངྒཱའི་ཆུ་ནི་འཐུངས་བ་དང་མེ་ལྔ་བསྟེན་
27



ཀུན་མཁྱེན་དགོངས་རྒྱུན་དེབ་ཕྲེང་བདུན་པ།
ཚད་ཀྱི་འགྲོ་བ་རྣམས་ཀྱི་སྡིག་སྒྲིབ་རྩ་བ་ནས་དག་སྟེ་འཁོར་བའི་ལུས་ཟད་ནས་
ཐར་བའི་ལུས་ཅན་གྱི་ངོ་བོར་རོ་གཅིག་པར་འདོད་པ་ཡིན་ནོ། །དེ་དགག་པ་ནི།
གྲུབ་མཐའི་རྣམ་བཞག་དོན་གསལ་ལས། མེ་དང་ཆུ་ནི་མི་འཐུང་མེད། །ཅེས་
གཅེར་བུ་པ་ཁྱོད་ཀྱི་གྲོལ་བའི་ཐབས་དེ་མི་རིགས་ཏེ། ལུས་ཅན་ཀུན་ཐོག་མེད་
ནས་གྲོལ་ཟིན་པར་ཐལ་བའི་ཕྱིར་ཏེ། ཐོག་མེད་ནས་མེས་གདུང་མ་མྱོང་བ་
དང་ཆུ་འཐུང་ཞིང་ཆུར་ཞུགས་མ་མྱོང་བ་མེད་པའི་ཕྱིར་རོ། །
ལྟ་བ་རྒྱང་འཕེན་པ་ནི། བླང་དོར་རབ་གསལ་ལས། རྒྱང་འཕེན་
པ་དག་བུར་སོགས་སྦྱར་བ་ཡི། །ནུས་པ་ལས་ནི་ཆང་སོགས་འབྱུང་བ་ལྟར། །
གློ་བུར་ས་སོགས་འབྱུང་བའི་ནུས་པ་ལས། །སེམས་དང་བཅས་པའི་དབང་པོ་
འབྱུང་བ་དང༌། །ཤི་ནས་སེམས་ཀྱིས་འཇིག་རྟེན་ཕ་རོལ་ཏུ། །འགྲོ་བ་མེད་པས་
སྐྱེ་བ་སྔ་ཕྱི་མེད། །དེ་ཕྱིར་ཚེ་འདིར་ཇི་ལྟར་བདེ་བ་ཡི། །ཐབས་ཀྱིས་ཆོག་པར་
འདོད་མོད་དེ་ལྟ་ནའང་། །ཞེས་རྒྱང་འཕེན་པ་ལ་ནི་ཕུར་བུ་པ་དང་། ཆད་པ་པ་
དང་། ཚུར་རོལ་མཛེས་པར་སྨྲ་བ་
བ་ཞེས་ཀྱང་བྱ་ཞིང་དེ་དག་ནི་ཨ་རུ་ར་དང་བུ་
རམ་ལ་སོགས་པ་ཡང་དག་པ་སྦྱར་བའི་ནུས་པ་
ད་པ་ལས་རང་འབྱུང་བ་བཞིན་དུ་
སྐྱེ་བ་སྔ་མ་ནས་འོང་པ་མེད་ཀྱང་གློ་བུར་དུ་ས་ལ་སོགས་པ་ཡང་དག་པར་སྦྱར་
བའི་ནུས་པ་ལས་སེམས་ཅན་རྣམས་ཀྱི་དབང་པོ་དང་བཅས་པའི་སེམས་འབྱུང་
ལ། འདི་ནས་ཤི་བ་ན་སེམས་ཀྱིས་འཇིག་རྟེན་ཕ་རོལ་གྱི་ལུས་ལེན་པ་མེད་
པས་ཚེ་འདིར་ཇི་ལྟར་བདེ་བའི་ཐབས་བྱས་པས་ཆོག་པར་འདོད་པ་ཡིན་ཏེ།
ཇི་སྐད་དུ། ཉི་ཤར་ཆུ་བོ་ཐུར་དུ་བབ་པ་དང༌། །སྲན་ཟླུམ་ཚེར་མ་གཟེངས་
28



གྲུབ་མཐའི་རྣམ་བཞག་ལེགས་བཤད་འདོད་འཇོ
རིང་རྣོ་བ་དང༌། །རྨ་བྱའི་མདོངས་ལ་སོགས་པའི་ཆོས་རྣམས་ཀུན། །སུས་ཀྱང་
མ་བྱས་ངོ་བོ་ཉིད་ལས་བྱུང་། །ཞེས་ཟེར་རོ། དེ་དགག་པ་ནི། བླང་དོར་རབ་
གསལ་ལས། ས་སོགས་གཅིག་ཏུ་འདུས་པའི་ཤིང་རྣམས་ལའང༌། །འབྱུང་བའི་
ནུས་པས་སེམས་ཀྱང་ཡོད་པར་འགྱུར། །ཅི་སྟེ་མེད་ན་འབྱུང་བའི་ནུས་པ་ལས། །
སེམས་སྐྱེ་པ་ཡི་ནུས་པའང་མེད་པར་མཚུངས། །དེས་ན་ཚུར་རོལ་མཛེས་པར་
སྨྲ་བ་ཡི། །ཚིག་འདི་དག་ནི་མངོན་པར་བརྫུན་པ་སྟེ། །མཐོ་རིས་ཐར་པའི་བདེ་
བ་འདོད་རྣམས་ཀྱིས། །དེ་འདྲའི་གྲུབ་མཐའ་ངན་པ་སྤང་པར་བྱ། །ཞེས་ས་
ལ་སོགས་པ་གཅིག་ཏུ་འདུས་པའི་ཤིང་རྣམས་ལ་ཡང་འབྱུང་བ་རྣམས་ཡང་དག་
པར་སྦྱར་བའི་ནུས་པ་ལས་དབང་པོ་དང་བཅས་པའི་སེམས་ཡོད་པར་ཧ་ཅང་
ཐལ་པར་འགྱུར་ཏེ་རིགས་པ་མཚུངས་པའི་ཕྱིར་རོ། །ཅི་སྟེ་ཤིང་ལ་སོགས་པ་
བརྟན་
ན་པའི་དངོས་པོ་འདི་རྣམས་
མས་ཀྱི་རྒྱུ་འབྱུང་བ་རྣམས་ལ་
ད་སེམས་སྐྱེ་བའི་ནུས་
པ་མེད་ན། འབྱུང་བ་རྣམས་ཡང་དག་པར་སྦྱར་བ་ལས་སེམས་ཅན་རྣམས་ཀྱི་
དབང་པོ་དང་བཅས་པའི་སེམས་སྐྱེ་བའང་མེད་པར་མཚུངས་པས། ཚུར་རོལ་
མཛེས་པར་སྨྲ་བའི་ཚིག་འདི་དག་ནི་རྫུན་པ་སྟེ་མཐོ་རིས་དང་ཐར་བའི་བདེ་བ་
འདོད་པ་རྣམས་ཀྱིས་སྤང་པར་བྱའོ། །གཞན་སྡེ་དེ་དག་གིས་ཚད་མའི་གྲངས་
འདོད་ཚུལ་ནི། འདི་ལྟ་སྟེ། མཚལ་མིན་པ་བསོད་ནམས་བཟང་པོའི་རྣམ་འགྲེལ་
འགྲེལ་བཤད་རིན་ཆེན་འཕྲེང་བ་ལས། གྲངས་ཅན་པ་ནི་མངོན་སུམ་རྗེས་དཔག་
སྒྲ་བྱུང་དང་གསུམ་ཁོ་ནའོ་ཞེས་ཟེར། རིགས་པ་ཅན་ནི་དེ་གསུམ་དང་དཔེའི་
ཉེར་འཇལ་དང་བཞི་ཁོ་ནའོ་ཟེར་རོ། །རྒྱལ་དཔོག་པ་ནི་དེ་བཞི་དང་དོན་གྱིས་
29



ཀུན་མཁྱེན་དགོངས་རྒྱུན་དེབ་ཕྲེང་བདུན་པ།
གོ་བ་དང་། དངོས་པོ་མེད་པའི་ཚད་མ་དྲུག་ཁོ་ནའོ་ཟེར། ཙ་ར་ཀ་པ་ནི་རིགས་
པ་དང་མི་དམིགས་པ་དང་སྲིད་པ་དང་ཞེས་གྲགས་པ་དང་སྙམ་སེམས་པ་ཞེས་
པ་གཞན་དག་ཀྱང་ཡོད་དོ་ཅེས་ཟེར་རོ་ཅེས་དང༌། རྒྱང་འཕེན་པ་ནི་མངོན་སུམ་
ཁོ་ན་ཚད་མ་ཡིན་གྱི་རྗེས་དཔག་ཚད་མ་མེད་དེ། རྟོགས་ཐམས་ཅད་འཁྲུལ་
བའི་ ཕྱིར་ རོ། །ཞེས་ གསུངས་ སོ། །གཞན་ཡང་དེ་དགག་པ་ནི། བསྟན་པ་
སྤྱི་འགྲེལ་གྱི་རྣམ་བཤད་ལས། འཁོར་ལོ་དང་པོའི་ཉན་ཐོས་སྡེ་བ་དག ལས་
དགེ་ བ་ལས་འབྲས་བུ་སྡུག་བསྔལ་འབྱུང་ལ། ཀོ་ཊ་བའི་ས་བོན་ལས་ཀོ་ཊ་བའི་
མྱུ་གུ་འབྱུང་བ་བཞིན། དེའི་ཕྱིར་ལས་ཡོད་ཅིང་ལས་ཀྱིས་རྣམ་པར་སྨིན་པའང་
ཡོད་པས་འཁོར་བར་འཁོར་བའང་ཡོད་ཅིང་འཁོར་བ་ལས་ཐར་བ་ཡོད་དོ། །
ཞེས་སྟོན་པའི་གསུང་བཞིན་ཁས་བླངས་ནས་རྒྱང་འཕེན་ལ་སོགས་ལས་དང་
ལས་ཀྱི་རྣམ་སྨིན་མེད་པའི་ཕྱིར་འཁོར་ཐར་མེད་དོ། །ཞེས་ཆོད་པར་སྨྲ་བ་བཀག་
གོ །ཞེས་གསུངས་སོ། །ཕྱི་མ་རྒྱང་འཕེན་པ་ཆད་མཐའ་སྨྲ་བ་དང་སྔ་མ་རྣམས་
རྟག་མཐའ་སྨྲ་བ་ཡིན་ནོ། །ཡང་བླང་དོར་རབ་གསལ་ལས། ཕྱི་རོལ་པ་རྣམས་
བདེ་བར་འདོད་ན་ཡང་། །དེ་ཡི་ཐབས་ལ་རྨོངས་པས་དོན་མེད་པའི། །དཀའ་སྤྱད་
སྡུག་བསྔལ་བརྟུལ་ཞུགས་སྣ་ཚོགས་ཀྱིས།། རང་གཞན་བསླུ་བར་བྱེད་པ་ཤིན་
ཏུ་འཁྲུལ། །ཞེས་དང༌། སྤྱོད་པ་ལ་འཇུག་པར། སྡུག་བསྔལ་འདོར་འདོད་
སེམས་ཡོད་ཀྱང་། །སྡུག་བསྔལ་ཉིད་ལ་མངོན་པར་རྒྱུག །བདེ་བ་འདོད་ཀྱང་
གཏི་མུག་པས། །རང་གི་བདེ་བ་དགྲ་ལྟར་འཇོམས། །ཞེས་གསུངས་པ་ལྟར།
ཕྱི་རོལ་པ་རྣམས་ཀྱང་བདེ་བ་དང་ལྡན་ཞིང་སྡུག་བསྔལ་དང་བྲལ་བར་འདོད་ནའང་།
34)



གྲུབ་མཐའི་རྣམ་བཞག་ལེགས་བཤད་འདོད་འཇོ
དེ་དག་གི་ཐབས་ལ་རྨོངས་པས་མེ་ལྔ་བསྟེན་པ་དང་། རྩེ་གསུམ་ལ་མཆོང་བ་
དང༌། གཅེར་བུའི་བརྟུལ་ཞུགས་དང་ཕྱུགས་ཀྱི་མཆོད་སྦྱིན་ལ་སོགས་པ་ལ་
འཇུག་པ་ནི་ཐབས་སྣ་ཚོགས་ཀྱིས་དགག་པར་བྱའོ། །ལྟ་བ་ངན་པ་དེ་དག་
གིས་མཚོན་ནས་ལྟ་ངན་བཅུ་བཞི་དང་འཇིག་ཚོགས་ལ་ལྟ་བ་ཉི་ཤུ་དང་ལྟ་ངན་
དྲུག་ཅུ་རྩ་གཉིས་སོགས་རྟག་ཆད་ཀྱི་ལྟ་བ་ངན་པ་ཐམས་ཅད་སྤང་བར་བྱ་དགོས་
ཏེ། གྲུབ་མཐའི་རྣམ་བཞག་དོན་གསལ་ལས། དེ་སོགས་ལྟ་ངན་བཅུ་བཞི་དང་། །
འཇིག་ཚོགས་ལྟ་བ་ཉི་ཤུ་དང་། །ལྟ་ངན་དྲུག་ཅུ་རྩ་གཉིས་ཀུན། །མི་དབང་ཁྱོད་
ཀྱིས་སྤོངས་འཚལ་ལོ། །ཞེས་གསུངས་སོ། །ནང་བ་སངས་རྒྱས་པ་ལ་ཐར་
ལམ་དང་ལྡན་ལ། གཞན་སྡེ་ལ་གང་ཟག་གི་བདག་མེད་སྒོམ་པ་མེད་པས་
ཐར་ལམ་མེད་ ཀྱང་མངོན་མཐོའི་ ལམ་རྣམ་ དགུ་ཡོད་ མེད་ གཉིས་ ཡོད་དེ།
གཞན་སྟོང་སྙིང་པོ་ལས། གཞན་སྡེ་མུ་སྟེགས་བྱེད་ཀྱི་ལྟ་གྲུབ་ནི་ཐར་བའི་ལམ་
དང་བྲལ་བ་ཡིན་ལ། རང་སྡེ་སངས་རྒྱས་པའི་ལྟ་གྲུབ་ནི་ཐར་བའི་ལམ་དང་
འབྲེལ་བ་ཡིན་ནོ། །མུ་སྟེགས་པ་ལ་ཐར་ལམ་མེད་ཀྱང་། མཐོ་རིས་ཀྱི་མངོན་
པར་མཐོ་བའི་ཆོས་ནི་ཡོད་མེད་གཉིས་ཏེ། རྒྱང་འཕེན་པ་སོགས་མེད་པར་ལྟ་
བ་ཅན་ལས་འབྲས་ལ་སྐུར་བ་འདེབས་པ་སོགས་དང་། འཚེ་བ་ཆོས་ཀྱི་གཙོ་
བོར་སྨྲ་བ་རྣམས་ལ་མཐོ་རིས་ཀྱི་ལམ་རྣམ་དག་མེད་ཅིང་། གྲངས་ཅན་པ་དང་
གཅེར་བུ་པ་དང་། ལྷའི་མཆོག་གི་རྗེས་འབྲང་འགའ་ཞིག་དང་། མུ་སྟེགས་བསམ་
གཏན་པ་རྣམས་ལ་ནི་མཐོ་རིས་ཀྱི་ལམ་ནི་ཡོད་དེ། སྡིག་པ་སྤངས་ཞིང་དགེ་བ་
བསྒྲུབས་པས་མི་དང་འདོད་ཁམས་པའི་ལྷར་སྐྱེ་ཞིང་། བསམ་གཏན་བཞི་བསྒོམས་
31



ཀུན་མཁྱེན་དགོངས་རྒྱན་དེབ་ཕྲེང་བདུན་པ།
པས་གཟུགས་ཁམས་སུ་སྐྱེ་བ་དང༌། གཟུགས་མེད་ཀྱི་ཏིང་ངེ་འཛིན་བཞི་
ས་པས་གཟུགས་མེད་ཁམས་སུ་སྐྱེ་བས་སོ། །མུ་སྟེགས་རྣམས་ལ་ཐར་
ལམ་མེད་པའི་རྒྱུ་མཚན་ནི། གང་ཟག་གི་བདག་འཛིན་ཅེས་བྱ་བ། ང་བདག་
ཏུ་འཛིན་པའི་བློ་འདི་སྤོང་བར་མི་བྱེད་པའི་རྒྱུ་མཚན་གྱིས་ཡིན་ཏེ། འཁོར་བ་
ཐོག་མ་མེད་པ་ནས་བརྒྱུད་དེ་འོངས་པའི་ང་བདག་ཏུ་འཛིན་པའི་བློ་བརྟན་པོ་
ཡོད་པའི་སྟེང་དུ། གྲུབ་མཐས་ཀྱང་ང་བདག་དེ་ཉིད་ཁྱད་པར་མང་བོ་དང་བཅས་
ཏེ་ཡོད་པར་སྒྲུབ་ཅིང་། དེའི་དོན་སྒོམ་པ་དང༌། བདག་འཛིན་དེ་ལ་གཉེན་པོ་
གཞན་ཡང་མེད་པའི་ཕྱིར་བདག་འཛིན་སྤངས་མི་ནུས་ཤིང་། བདག་འཛིན་དེ་
ནི་ཉོན་མོངས་གཞན་ཐམས་ཅད་ཀྱི་ཡང་རྒྱུ་ཡིན་པའི་ཕྱིར་རོ། །འོན་ཀྱང་མུ་
སྟེགས་བཟ
བཟང་བ་དེ་རྣམས་ལ་སྐྱེ་རྒ་ན་འཆི་སོགས་མི་རྟག་པ་རིགས་པ་སྒོམ་པ་
དང༌། ཚེ་འདི་དང་འདོད་ཁམས་སྡུག་བསྔལ་དུ་ཤེས་པ་དང༌། གཟུགས་སོགས་
དངོས་པོ་ རགས་པ་རྣམས་བདེན་མེད་དུ་འདོད་པ་དང༌། འདོད་པ་ཆུང་ཞིང་
ཆོག་ཤེས་པ་དང༌། བྱམས་སྙིང་རྗེ་དང་། དགྲ་གཉེན་མཉམ་པ་ཉིད་དུ་སྒོམ་པའི་
ང་སྙོམས་སོགས་དང༌། རྩ་བ་བཞི་སྤོང་བ་སོགས་ལྟ་སྒོམ་སྤྱོད་པ་ལེགས་
པོ་ཡོད་པས་མཐོ་རིས་ཀྱི་ལམ་ནི་ཡོད་དོ། །ཞེས་གསུངས་པའི་ཕྱིར་རོ། །ཕྱི་
བ་དེ་དག་ལ་ལེགས་པའི་ཆ་ཡོད་པ་དག་སུན་དབྱུང་བར་མི་བྱ་སྟེ། ཇི་སྐད་དུ་
སྤྱན་རས་གཟིགས་ཀྱི་འགྲེལ་ཆེན་དྲི་མ་མེད་པའི་འོད་ལས། གང་ཞིག་ཀུན་རྫོབ་
པའམ་དོན་དམ་པ་སངས་རྒྱས་ཀྱི་གསུང་དང་མཚུངས་པ་དེ་དག་ནི་སུན་དབྱུང་
བར་མི་བྱའོ། ། ཞེས་དང་། བླང་དོར་རབ་གསལ་ལས། དེ་དག་ལ་ཡང་འཚེ་
བཏུང་
32



གྲུབ་མཐའི་རྣམ་བཞག་ལེགས་བཤད་འདོད་འཇོ།
བ་མེད་པ་དང་། ། བདེན་པར་སྨྲ་དང་ཚངས་པར་སྤྱོད་ལ་སོགས། །སངས་རྒྱས་
གསུང་དང་མཐུན་པའི་ཆ་སྣང་ན། །མཁས་པས་སུན་དབྱུང་བར་ཡང་མི་བྱའོ། །
ཞེས་གསུངས་པ་ལྟར། བདེན་པ་གཉིས་ཀྱི་ཆ་ལ་སངས་རྒྱས་ཀྱི་གསུང་དང་མཐུན་
པ་ལ་སོགས་པའི་ཡོན་ཏན་གྱི་ཁྱད་པར་སྣང་བ་རྣམས་ནི་དགག་པར་མི་བྱའོ། །
ཕྱི་བའི་གྲུབ་མཐའི་རྣམ་བཞག་རེ་ཞིག་མདོར་བསྡུས་པ་ཙམ་ལས་མ་སྤྲོས་སོ། །
རྒྱས་པར་དཔལ་དུས་ཀྱི་འཁོར་ལོའི་རྒྱུད་འགྲེལ་དང་ཚད་མ་སྡེ་བདུན་མདོ་དང་
ཅས་པ་དང་ལེགས་ལྡན་འབྱེད་ཀྱི་རྟོག་གེ་འབར་བ་སོགས་དང་དབུ་མ་རྒྱན་
རྩ་འགྲེལ་སོགས་ལས་ཤེས་པར་བྱའོ། །
སྨྲས་པ། རྟག་ཆད་མཐའ་ལྟའི་མུ་སྟེགས་གྲུབ་མཐའ་ཀུན། །
མ་འདྲེས་མ་ནོར་ཟ་འོག་རི་མོ་བཞིན། །
རབ་གསལ་རིན་ཕྲེང་སྐལ་བཟང་མགུལ་རྒྱན་དུ། །
སྨྲ་བའི་བློ་གྲོས་འདབ་བརྒྱའི་རྣམ་དཔྱོད་བཞད། །
ཅེས་གྲུབ་མཐའི་རྣམ་བཞག་ལུང་རིགས་གཏེར་མཛོད་ལེགས་བཤད་འདོད་འཇོ་
ཞེས་བྱ་བ་ལས་ཕྱི་རོལ་བའི་གྲུབ་མཐའི་སྐབས་ཀྱི་ངལ་གསོ་བའི་ཚིགས་སུ་བཅད་
པའོ།། །།
༈ གཉིས་པ་ནང་བ་སངས་རྒྱས་པའི་གྲུབ་མཐའ་བཤད་པ་ལ་
སྤྱིར་བསྟན་པ་དང་། བྱེ་བྲག་བཤད་པ་དང་གཉིས། དང་པོ་ནི། ལྟ་བ་བཀར་
བཏགས་ཀྱི་ཕྱག་རྒྱ་བཞི་ཁས་ལེན་པའི་ནང་བ་སངས་རྒྱས་པ་དེ། ནང་བའི་
གྲུབ་མཐའ་སྨྲ་བའི་མཚན་ཉིད། ལྟ་བ་བཀར་བཏགས་ཀྱི་ཕྱག་རྒྱ་བཞི་ནི། འདུས་
33



ཀུན་མཁྱེན་དགོངས་རྒྱུན་དེབ་ཕྲེང་བདུན་པ་
བྱས་ཐམས་ཅད་མི་རྟག་པ། ཟག་བཅས་ཐམས་ཅད་སྡུག་བསྔལ་བ། ཆོས་ཐམས་
ཅད་རྟག་གཅིག་རང་དབང་བའི་བདག་མེད་པ། མྱ་ངན་ལས་འདས་པ་ཞི་བ་
རྣམས་སོ། །རང་སྡེ་ལ་རྟག་གཅིག་རང་དབང་བའི་བདག་ཁས་ལེན་མཁན་མེད་
ཀྱང་རྫས་ཡོད་ཀྱི་བདག་ཁས་ལེན་མཁན་ཡོད་དེ། ཐེག་མཆོག་དབུ་མའི་ཟིན་
བྲིས་ལས། གང་ཟག་གི་བདག་རྫས་ཡོད་ སྤྱིར་དགག་པ་ནི་ཕྱི་རོལ་མུ་སྟེགས་
བྱེད་རྣམས་དང་། རང་སྡེ་ཉན་ཐོས་སྡེ་བ་བཅོ་བརྒྱད་ཀྱི་ནང་ན། སྡེ་བ་ལྔ་ཙམ་
ཞིག་ཡོད་པས། ཞེས་དང་། རང་སྡེ་གང་ཟག་གི་བདག་རྫས་ཡོད་དུ་སྨྲ་བ་རྣམས་
ལ། ཞེས་གསུངས་སོ།། །།
གཉིས་པ་བྱེ་བྲག་ཏུ་བཤད་པ་ལ་མིང་གི་སྒོ་ནས་
མདོར་བསྟན་པ་དང་། སོ་སོར་རྒྱས་པར་བཤད་པ་དང་གཉིས། དང་པོ་ནི།
དེ་ཡང་རིགས་ལྡན་འཇམ་དཔལ་གྲགས་པས། བྱེ་བྲག་སྨྲ་དང་མདོ་སྡེ་བ། །
རྣལ་འབྱོར་སྤྱོད་དང་དབུ་མ་རུ། །འགྱུར་རོ། །ཞེས་དང་། རྡོ་རྗེའི་སྙིང་འགྲེལ་
ལས། དེ་ནས་བྱེ་བྲག་སྨྲ་བའི་གཞུང་། །དེ་ནས་མདོ་སྡེ་པ་ཞེས་འགྱུར། །རང་
ཆོས་རྣམ་ཤེས་སྨྲ་བ་དང༌། །དེ་ནས་དབུ་མའི་གཞུང་ཞེས་བྱ། །ཞེས་དང་། གྲུབ་
མཐའི་རྣམ་བཞག་དོན་གསལ་ལས། ནང་བ་ལ་ཡང་གྲུབ་མཐའ་བཞི། །བྱེ་
བྲག་སྨྲ་དང་མདོ་སྡེ་བ། །རྣམ་རིག་ངོ་བོ་ཉིད་མེད་སྨྲ། །སོ་སོར་རྣམ་བཤད་བསྡུས་
པར་འཚལ། །ཞེས་དང་། བླང་དོར་རབ་གསལ་ལས། ནང་བའི་གྲུབ་མཐའ་
རྣམ་པ་བཞི་ཡིན་ཏེ། །བྱེ་བྲག་སྨྲ་དང་མདོ་སྡེ་སྤྱོད་པ་དང་། ། རྣལ་འབྱོར་སྤྱོད་
པ་སེམས་ཙམ་སྨྲ་བ་དང་། །མཐའ་བྲལ་སྟོན་པ་དབུ་མ་ཆེན་པོའོ། །ཞེས་གསུངས་
34



གྲུབ་མཐའི་རྣམ་བཞག་ལེགས་བཤད་འདོད་འཇོ།
པ་ལྟར་བྱེ་བྲག་སྨྲ་བ་དང་། མདོ་སྡེ་བ་དང་། སེམས་ཙམ་པ་དང་། དབུ་མ་པའོ། །
དེ་ལྟར་རིམ་པ་བཞི་བསྟན་པ་ནི། ཀྱེའི་རྡོ་རྗེ་ལས། དང་པོར་གསོ་སྦྱོང་སྦྱིན་པར་
བྱ། །དེ་རྗེས་བསླབ་པའི་གནས་བཅུ་སྦྱིན། །ཞེས་པ་ལྟར་ཕྱི་མ་ཚུལ་ཁྲིམས་རྣམ་དག་
ལ་སྦྱར་ནས། །དེ་ལ་བྱེ་བྲག་སྨྲ་བ་བསྟན། །མདོ་སྡེ་པ་ཡང་དེ་བཞིན་ནོ། །
རྣལ་འབྱོར་སྤྱོད་པ་དེ་ལས་ཕྱིས། །དེ་ཡི་རྗེས་སུ་དབུ་མ་བསྟན། །ཞེས་གསུངས་
པ་ལྟར་རང་གི་མོས་པ་དང་མཐུན་པར་རིམ་གྱིས་དྲངས་ཏེ་མཐར་ཐུག་དབུ་མ་
ཆེན་པོ་ལ་སྦྱར་བའི་ཆེད་དུའོ། །ལམ་ལ་ཐེག་པ་གསུམ་དང་། ནང་བའི་གྲུབ་
མཐའ་སྨྲ་བ་ལ་དེ་བཞི་པོ་གྲངས་ངེས་ཏེ། རྡོ་རྗེའི་སྙིང་འགྲེལ་ལས། ཉན་ཐོས་པ་
དང་རང་རྒྱལ་འདིར། །ཐེག་པ་ཆེན་པོ་གསུམ་པ་སྟེ། །སངས་རྒྱས་པ་ཡི་བཞི་
བ་དང་། ཐུབ་པའི་གཞུང་ནི་ལྔ་བ་མེད། །ཅེས་དང༌། འཕགས་པ་ལྷས། སངས་
རྒྱས་ཆོས་ནི་རྣམ་པ་བཞིར། །ཡིད་འདོད་རྣམས་ཀྱི་མངོན་མཐོང་སྟེ། །བྱེ་བྲག་
སྨྲ་ལ་སོགས་པའི་ལམ། །བཤད་པའི་དེ་ཉིད་སྒྲུབ་པ་པོ། །ཞེས་གསུངས་པའི་
ཕྱིར་རོ། །ནང་བའི་གྲུབ་མཐའ་སྨྲ་བ་བཞི་པོ་དེ་དག་ཐེག་ཆེན་དང་ཐེག་དམན་
གྲུབ་མཐའ་སྨྲ་བ་གཉིས་དང་། ཐེག་ཆེན་གྱི་གྲུབ་མཐར་ཞུགས་ལ་ལམ་ཐེག་དམན་
ཞུགས་པ་སོགས་ཡོད་དེ། གཞན་སྟོང་སྙིང་པོ་ལས། སངས་རྒྱས་པའི་གྲུབ་
མཐའ་
འ་ནི་རྣམ་པ་བཞི་སྟེ་བྱེ་བྲག་ཏུ་སྨྲ་བ་དང་། མདོ་སྡེ་པ་དང༌། སེམས་ཙམ་
པ་དང་། དབུ་མ་པའོ། །དེ་ལ་དང་པོ་གཉིས་ནི་ཐེག་དམན་ཉན་ཐོས་པ་དང་།
ཕྱི་མ་གཉིས་ནི་ཐེག་ཆེན་པའོ། །དེ་རྣམས་ལ་ཐེག་པ་ཆེ་ཆུང་དུ་འཇོག་པ་ཡང་།
ཐེག་པ་ཆུང་ངུའི་སྡེ་སྣོད་སངས་རྒྱས་ཀྱི་བཀའ་མཐར་ཐུག་ཏུ་འདོད་པ་དང༌།
35



ཀུན་མཁྱེན་དགོངས་རྒྱན་དེབ་ཕྲེང་བདུན་པ།
ཐེག་པ་ཆེན་པོའི་གསུང་རབ་སྡེ་སྣོད་རྣམས་བཀའ་མཐར་ཐུག་ཏུ་འདོད་པས་
དེ་ལྟར་བཏགས་པ་ཡིན་པས། ཐེག་དམན་སྨྲ་བ་དང་ཐེག་ཆེན་སྨྲ་བ་ཞེས་བྱ་བའི་
གྲུབ་མཐའ་ཐེག་དམན་པ་དང་། གྲུབ་མཐའ་ཐེག་ཆེན་པ་ཞེས་གྲགས་པ་ལྟར་
ཡིན་ལ། གང་ཟག་དེ་ཉིད་ཐེག་ཆུང་ངམ་ཐེག་ཆེན་པར་འཇོག་པ་ནི་གྲུབ་མཐའ་
ལ་མཐའ་གཅིག་ཏུ་མ་ངེས་ཏེ། ཐེག་པ་ཆེན་པོའི་བསམ་སྦྱོར་རྒྱུད་ལ་སྐྱེས་པ་
ནི་ཐེག་ཆེན་པ་ཡིན་ལ། ཐེག་དམན་གྱི་བསམ་སྦྱོར་རྒྱུད་ལ་སྐྱེས་པ་ནི་ཐེག་
དམན་པ་ཡིན་ཞིང༌། དེ་གཉིས་གང་ཡང་རྒྱུད་ལ་མ་སྐྱེས་ན་གསུང་རབ་གང་
ཀློག་གཞུང་ཅི་བཟུང་གྲུབ་མཐའ་ཇི་ལྟར་བྱེད་ཀྱང་གང་ཟག་ཐེག་ཆེན་པ་ཡང་
མ་ཡིན། གང་ཟག་ཐེག་དམན་པ་ཡང་མ་ཡིན་ནོ། །གཞན་ཡང་གྲུབ་མཐའ་ཐེག་
ཆེན་འཛིན་ལ། ལམ་ཐེག་དམན་དུ་ཞུགས་པ་ཡང་ ཡོད། གྲུབ་མཐའ་ཐེག་
དམན་འཛིན་ལ་ལམ་ཐེག་ཆེན་དུ་ཞུགས་པ་ཡང་ཡོད། གཉིས་ཀ་ཐེག་ཆེན་པ་
ཡང་ཡོད། གཉིས་ཀ་ཐེག་དམན་པ་ཡང་ཡོད། གྲུབ་མཐའ་འཛིན་ཅིང་ལམ་དུ་
མ་ཞུགས་པ་ནི་ཤིན་ཏུ་ཡང་མང་ལ། ལམ་དུ་ཞུགས་པའི་གང་ཟག་ལ་གྲུབ་མཐའ་
མེད་པ་ནི་ཡེ་མི་སྲིད་དོ། །ཞེས་གསུངས་པའི་ཕྱིར་རོ། །གྲུབ་མཐའ་བཞི་བོ་
དེ་དག་གི་ལྟ་སྒོམ་རྣམས་ཤེས་པར་བྱས་ནས་ལུང་རིགས་ཀྱིས་འཕྲད་པ་རྣམས་
བསྒོམ་དགོས་ཏེ། ཕྱོགས་རྒྱལ་གྱི་གཞི་ལམ་འབྲས་གསུམ་ཡང་དག་དོན་གསལ་
ལས། ཡེ་ཤེས་སྙིང་པོ་ཀུན་ལས་བཏུས་པར། སངས་རྒྱས་ཆོས་ནི་རྣམ་པ་བཞིར། །
ཡིད་འདོད་རྣམས་ཀྱིས་མངོན་མཐོང་སྟེ། །བྱེ་བྲག་སྨྲ་ལ་སོགས་པའི་ལམ། །
བཤད་པ་དེ་ཉིད་བསྒྲུབ་པའོ། །ཞེས་གསུངས་པ་ལྟར། སངས་རྒྱས་པའི་གྲུབ་
36



གྲུབ་མཐའི་རྣམ་བཞག་ལེགས་བཤད་འདོད་འཇོ།
པའི་མཐའ་ཉན་ཐོས་བྱེ་བྲག་ཏུ་སྨྲ་བ་དང་མདོ་སྡེ་པའི་གྲུབ་མཐའ་གཉིས། །
ཐེག་པ་ཆེན་པོ་སེམས་ཙམ་པ་དང་དབུ་མ་པའི་གྲུབ་མཐའ་རྣམ་པ་བཞི་ཅར་གྱི་
ལྟ་བསྒོམ་གྱི་ལམ་ཡང་ཤེས་པར་བྱ་ཞིང་ཅི་རིགས་པ་བསྒོམ་པར་ཡང་བྱ། ཞེས་
གསུངས་སོ།། །།
གཉིས་པ་སོ་སོར་རྒྱས་པར་བཤད་པ་ལ། བྱེ་བྲག་
སྨྲ་བ། མདོ་སྡེ་བ། སེམས་ཙམ་པ། དབུ་མ་པའི་གྲུབ་མཐའ་བཤད་པ་དང་
བཞི། དང་པོ་ལ། མཚན་ཉིད། དབྱེ་བ། སྒྲ་བཤད། འདོད་ཚུལ་དང་བཞི། དང་
པོ་ནི། རང་རིག་ཁས་མི་ལེན་པར་ཕྱི་དོན་གྱི་རྡུལ་ཕྲ་རགས་དོན་དམ་པར་གྲུབ་
ཅིང་ཤེས་པ་རྣམ་མེད་དུ་ཡུལ་དངོས་སུ་རིག་པར་འདོད་པའི་ཐེག་དམན་གྱི་
གྲུབ་མཐའ་སྨྲ་བ་དེ། བྱེ་བྲག་ཏུ་སྨྲ་བའི་མཚན་ཉིད་ཡིན་ཏེ། ཉ་ཊིཀ་ཡིད་ཀྱི་
མུན་སེལ་ལས། བྱེ་བྲག་སྨྲ་བའི་མཚན་ཉིད་ནི། སངས་རྒྱས་པ་གང་ཞིག། བློ་
རང་རིག་མེད་པ་དང་ཤེས་པ་རྣམ་མེད་དུ་སྨྲ་བའི་གང་ཟག་གོ །ཞེས་གསུངས་
པའི་ཕྱིར་རོ། །བྱེ་བྲག་སྨྲ་བའི་སློབ་དཔོན་ནི། ཏཱ་ར་ནཱ་ཐའི་རྒྱ་གར་ཆོས་འབྱུང་
ལས། བཙུན་པ་ཆོས་སྐྱོབ་དང༌། དབྱངས་སྒྲོག་དང་། དབྱིག་བཤེས་དང༌ །
སངས་རྒྱས་ལྷ་སྟེ་བཞི་བོ་དེ་ལ་བྱེ་བྲག་ཏུ་སྨྲ་བའི་སློབ་དཔོན་ཆེན་པོ་བཞི་ཞེས་
གྲགས་ཏེ་རེ་རེ་ལའང་སློབ་མ་འབུམ་ཕྲག་བགྲངས་པ་ཡོད་པར་གྲགས་སོ། །
ཞེས་གསུངས་སོ། །གཉིས་པ་དབྱེ་བ་ནི། ཁ་ཆེ་བྱེ་བྲག་སྨྲ་བ། ཉི་འོག་པ། ཡུལ་
དབུས་ཀྱི་བྱེ་བྲག་སྨྲ་བ་དང་གསུམ་ཡོད་དོ། །འཕགས་ཡུལ་དུ་ཉན་ཐོས་སྡེ་བ་
བཅོ་བརྒྱད་གྱེས་ཚུལ་ལ་འདོད་ཚུལ་མང་མོད་འདིར་ནི་རེ་ཞིག་རྩ་བའི་སྡེ་བཞི་
37



ཀུན་མཁྱེན་དགོངས་རྒྱན་དེབ་ཕྲེང་བདུན་པ།
ལས་རིམ་བཞིན་བདུན་དང་ལྔ་དང་གསུམ་དང་གསུམ་གྱེས་པ་ཡིན་ཏེ། དུལ་
བ་ལྷས། འོད་སྲུང་ས་སྟོན་ཆོས་སྲུང་སྡེ། །མང་ཐོས་གོས་དམར་སློབ་མ་དང་། །
རྣམ་པར་ཕྱེ་དང་གཞི་ཀུན་པ། །ཐམས་ཅད་ཡོད་པར་སྨྲ་བ་བདུན། །ཤར་དང་
ནུབ་དང་གངས་རི་གནས། །འདུས་བྱས་རྟག་པར་སྨྲ་བ་དང་། །འཇིག་རྟེན་འདས་
སྨྲ་ཕལ་ཆེན་ལྔ། །རྒྱལ་བྱེད་ཚལ་གནས་འཇིགས་མེད་གནས། །གཙུག་ལག་
ཁང་ཆེན་གནས་བརྟན་གསུམ། །ས་སྒྲོག་རི་དང་བསྲུང་བ་པ། །གནས་མ་བུ་
པའི་སྡེ་རྣམས་ནི། །ཀུན་གྱིས་བཀུར་བ་རྣམ་པ་གསུམ། །ཞེས་སོ། །གསུམ་པ་
སྒྲ་བཤད་པ་ནི། སློབ་དཔོན་དབྱིག་བཤེས་སོགས་ཆོས་ཅན། ཁྱོད་ལ་བྱེ་བྲག་
སྨྲ་བ་ཞེས་བརྗོད་པའི་རྒྱུ་མཚན་ཡོད་དེ། བྱེ་བྲག་བཤད་མཚོའི་རྗེས་སུ་འབྲོང་
བ་དང་དུས་གསུམ་རྫས་ཀྱི་བྱེ་བྲག་ཏུ་སྨྲ་བའི་ཕྱིར། ཁྱབ་སྟེ། འགྲེལ་བ་རྒྱལ་
སྲས་མ་ལས། བྱེ་བྲག་བཤད་མཚོ། ཞེས་དང༌། དྲི་མེད་འོད་ལས། ཁ་ཆེའི་
གཞུང་གི་ཆུ་གཏེར་གྱི། །བྱེ་བྲག་སྨྲ་བའི་གཞུང་འདོད་འགྱུར། །ཞེས་དང་། བླང་
དོར་རབ་གསལ་ལས། དུས་གསུམ་གཅིག་ནས་གཅིག་འགྲོའི་རྫས་གྲུབ་དང་། །
ཞེས་སོ། །བཞི་བ་འདོད་ཚུལ་ལ། གཞི་ལམ་འབྲས་གསུམ་ལས། དང་པོ་
གཞིའི་འདོད་ཚུལ་ནི། དྲི་མེད་འོད་ལས། ནམ་མཁའ་དང་ནི་འགོག་རྣམ་གཉིས། །
འདུས་མ་བྱས་གསུམ་རྟག་པ་སྟེ། །འདུས་བྱས་ཐམས་ཅད་སྐད་ཅིག་གམ། །
བདག་ གིས་སྟོང་ཞིང་བྱེད་པོ་མེད། །དབང་སྐྱེས་བློ་ནི་རྣམ་མེད་ཀྱིས། །ཕྲ་རབ་
བསགས་པ་དངོས་སུ་རིག །ཁ་ཆེའི་གཞུང་གི་ཆུ་གཏེར་གྱི། །བྱེ་བྲག་སྨྲ་བའི་
གཞུང་འདོད་འགྱུར། །ཞེས་དང་། གཞན་སྟོང་སྙིང་པོ་ལས། བྱེ་བྲག་ཏུ་སྨྲ་བ་
38



JG
ང་བའི་
གྲུབ་མཐའི་རྣམ་བཞག་ལེགས་བཤད་འདོད་འཇོ།
ནི། ཤེས་པ་སེམས་སེམས་བྱུང་གཉིས། ཡུལ་གཟུགས་སོགས་བཅུ། སྐྱེ་འཇིག་
སོགས་ལྡན་མིན་འདུ་བྱེད། ནམ་མཁའ་སོགས་འདུས་མ་བྱས་གསུམ། ཞེས་
གསུངས་པ་ལྟར་ཤེས་བྱ་ལ་དབྱེ་ན་གཞི་རྣམ་པ་ལྔ་ཡོད་དེ། སྣང་བ་གཟུགས་
ཀྱི་གཞི་དང༌། གཙོ་བོ་སེམས་ཀྱི་གཞི་དང་། འཁོར་སེམས་ལས་འབྱུང་བ
གཞི་དང༌། མཚུངས་པར་ལྡན་པ་མིན་པའི་འདུ་བྱེད་ཀྱི་གཞི་དང་། རྒྱུ་རྐྱེན་
གྱིས་འདུས་མ་བྱས་པ་སྟེ་ཤེས་བྱ་གཞི་ལྔ་དང་ཡང་སྦྱར་ནས་སྟོན་པའི་ཕྱིར་ཏེ།
བླང་དོར་རབ་གསལ་ལས། དེ་ལ་ཉན་ཐོས་བྱེ་བྲག་སྨྲ་བ་ནི། །འདུས་མ་བྱས་
གསུམ་རྟག་པའི་རྫས་གྲུབ་དང་། །འདུས་བྱས་སྐད་ཅིག་ངོ་བོར་རྫས་གྲུབ་ཅིང་། །
ཁྱད་པར་ལྡན་མིན་འདུ་བྱེད་རྫས་གྲུབ་དང་། །ཞེས་སྐྱེ་འཇིག་གནས་གསུམ་བྲལ་
བའི་ནམ་མཁའ་དང་། སྤང་བྱའི་ས་བོན་དང་བྲལ་བ་གཉེན་པོས་སོ་སོར་བརྟགས་
པས་ཐོབ་པའི་འགོག་པ་དང་རྐྱེན་མ་ཚང་བས་རེ་ཤིག་དགག་བྱ་བཀག་ཙམ་
སོ་སོར་བརྟགས་པ་མ་ཡིན་པའི་འགོག་པ་སྟེ་གང་རྒྱུ་དང་རྐྱེན་མ་ཚང་བའི་སྒོ་
ནས་དགག་བྱ་དེ་རེ་ཤིག་འགོག་ལ་དེའི་ས་བོན་རྣམས་བག་ལ་ཉལ་མ་བཅོམ་
ཞིང་སྤང་བ་སླར་མི་ལྡོག་བར་མ་བྱས་པར་གཏན་དུ་བྲལ་བ་མ་ཡིན་པ། དཔེར་
ན་མིག་ཤེས་སྐྱེས་པ་གཟུགས་ལ་མྱོང་བ་ན་རྣམ་ཤེས་གཞན་མ་སྐྱེས་པ་
བུའམ། བྱ་རོག་སོགས་སྣང་རུང་དུ་ཡོད་པ་ན་ལྟ་འདོད་མེད་ཅིང་། ལྟ་འདོད་
ཡོད་པ་ན་དེ་ཕྱོགས་གཞན་དུ་སོང་བ་ན་རེ་ཤིག་མ་མཐོང་ཡང་། གཏན་ནས་མི་
མཐོང་བ་ནི་མ་ཡིན་ནོ། །འདུས་མ་བྱས་ གསུམ་ནི། རྒྱུ་རྐྱེན་གྱིས་མ་བསྐྱེད་
པ་རྟག་པའི་ངོ་བོར་རྫས་སུ་གྲུབ་པ་དང་། འདུས་བྱས་གཟུགས་ཀྱིས་བསྡུས་པ་
3༡



ཀུན་མཁྱེན་དགོངས་རྒྱན་དེབ་ཕྲེང་བདུན་པ།
རྣམས་འབྱུང་བ་དང་འབྱུང་འགྱུར་རྡུལ་ཕྲན་དང་རིགས་པ་གཉིས་ཡིན་ལ། རྡུལ་
ཕྲན་ནི། ཕྱི་རོལ་དོན་གྲུབ་དུ། ཐ་དད་ཕྱོགས་ནས་མང་པོ་དག །འགའ་ལ་
ཀུན་ནས་བསྐོར་ཙམ་དུ། །བརྗོད་པར་ཟད་ཀྱི་རྡུལ་དེ་ཡང་། །ཆ་ཤས་བཅས་
པའི་བདག་ཉིད་མིན། །ཞེས་པ་ལྟར་རགས་པ་རྩོམ་པ་ན་དབུས་རྡུལ་ལ་ཕྱོགས་
དྲུག་གི་རྡུལ་གྱིས་བསྐོར་ཡང་བར་དང་བཅས་པ་ཆ་ཤས་མེད་པ་རྫས་སུ་གྲུབ་
པ་དང་། རིགས་པ་ནི། རྡུལ་ཕྲན་གང་རྣམས་ཕྲད་གྱུར་ཅིང་། །རིགས་མཐུན་
བྱ་པ་གཅིག་བྱེད་པ། །དེ་རྣམས་འདུས་པ་ཞེས་བརྗོད་ན། །དེ་རྣམས་རྫ་ས་མེད་
ག་ལ་ཞིག །ཅེས་པ་ལྟར་རྡུལ་ཕྲན་དེ་རྣམས་འཛིན་པར་བྱེད་པའི་རླུང་གིས་
ཕྱོགས་གཅིག་ཏུ་བསྡུས་པ་གཡག་རྔ་དང་ནེའུ་སིང་སྔོན་པོ་ལྟ་བུ་རིགས་མཐུན་
ཞིང་བྱ་བ་གཅིག་བྱེད་པའི་རྫས་གྲུབ་དང་། འདུས་བྱས་ཀྱི་ཁྱད་པར་ལྡན་མིན་
འདུ་བྱེད་རྣམས་ཀྱང་གཟུགས་དང་སེམས་སེམས་བྱུང་རྣམས་ལས་ཐ་དད་པར་
རྫས་སུ་གྲུབ་པར་འདོད་པའི་ཕྱིར་རོ། །ཡང་བསྟན་པ་སྤྱི་འགྲེལ་གྱི་རྣམ་བཤད་
ལས། སྒོ་ལྔའི་དབང་ཤེས་ཀྱིས་གཟུང་བ་ཕྱི་དོན་བདེན་པ་བརྗེན་ཆར་གྱི་སྣང་
ནས་འཛིན་གྱི། བག་ཆགས་ཀྱི་དབང་གིས་རང་ཉིད་ཕྱི་རོལ་དོན་དུ་སྣང་བའི་
རྣམ་པ་མེད་པར་བྱེ་བྲག་སྨྲ་བ་འདོད། ཅེས་དང༌། བླང་དོར་རབ་གསལ་ལས་
དུས་གསུམ་གཅིག་ནས་གཅིག་འགྲོའི་རྫས་གྲུབ་དང་། །དབང་ཤེས་དོན་གྱི་རྣམ་
པ་མ་ཤར་ཡང་། །དོན་དང་ཕྲད་མ་ཐག་ཏུ་ཕྲ་རབ་རྣམས། །བསགས་པའི་
རགས་པ་དངོས་སུ་རིག་པ་དང༌། །ཞེས་དུས་གསུམ་གཅིག་ནས་གཅིག་དུ་
བརྒྱུད་དེ་འགྲོ་བའི་རྫས་སུ་གྲུབ་པ་དང༌། སེམས་གྱིས་བསྡུས་པ་དབང་པོའི་
4]



གྲུབ་མཐའི་རྣམ་བཞག་ལེགས་བཤད་འདོད་འཇོ།
རྣམ་པར་ཤེས་པ་ཚོགས་དྲུག་རྣམས་ནི་དོན་གྱི་རྣམ་པ་
པ་པ་མ་ཤར་ཡང་དོན་དང་
ཕུད་མ་ཐག་ཏུ་རྡུལ་ཕྲ་རབ་བསགས་པ་
རབ་བསགས་པ་མངོན་སུམ་དུ་རིག་པ་རྫས་སུ་གྲུབ་པ་
དང༌། དབང་ཤེས་ཀྱི་འཁོར་དུ་སྐྱེས་པའི་སེམས་བྱུང་རྣམས་ཀྱང་ཡུལ་གྱི་རྣམ་
པ་མ་ཤར་བར་ཡུལ་རིག་པའི་རྫས་སུ་གྲུབ་པར་འདོད་དོ། །ཡང་ཤེས་བྱ་ལ་
དབྱེ་ན། བདེན་པ་ གཉིས་ དང༌། ཟག་བཅས་ཟག་མེད་གཉིས་དང་། ཡུལ་
ཡུལ་ཅན་གཉིས་སུ་ཡོད་ལ། དང་པོ་ནི། བཅོམ་པ་དང་བློས་ཆ་ཤས་སོ་སོར་
བསལ་བ་གང་རུང་གིས་རང་འཛིན་གྱི་བློ་འདོར་རུང་བའི་ཆོས་སུ་དམིགས་
པ་དེ། ཀུན་རྫོབ་བདེན་པའི་མཚན་ཉིད། མཚན་གཞི་ནི་ཀ་བུམ་ལྟ་བུའོ། །
བཅོམ་པ་དང་བློས་ཆ་ཤས་སོ་སོར་བསལ་བ་གང་རུང་གིས་རང་འཛིན་གྱི་བློ་
འདོར་མི་རུང་བའི་ཆོས་སུ་དམིགས་པ་དེ། དོན་དམ་བདེན་པའི་མཚན་ཉིད།
མཚན་གཞི་ནི་རྡུལ་ཕྲན་ཕྱོགས་ཀྱི་ཆ་མེད་དང་གཟུགས་དང་འདུས་མ་བྱས་ནམ་
མཁའ་ལྟ་བུའོ། །དེ་གཉིས་ཀྱི་མཚན་ཉིད་དེ་ལྟར་འཐད་དེ། མཛོད་ལས། གང་
ལ་བཅོམ་དང་བློ་ཡིས་གཞན། །བསལ་ན་དེ་བློ་མི་འཇིག་པ། །བུམ་ཆུ་བཞིན་
དུ་ཀུན་རྫོབ་ཏུ། །ཡོད་དེ་དོན་དམ་ཡོད་གཞན་ནོ། །ཞེས་གསུངས་སོ། །གཉིས་པ་
ཟག་བཅས་ཟག་མེད་ནི། དམིགས་པ་དང་མཚུངས་ལྡན་གང་རུང་གི་སྒོ་ནས་ཟག་
པ་རྒྱས་སུ་རུང་བའི་ཆོས་དེ། ཟག་བཅས་ཀྱི་མཚན་ཉིད། མཚན་གཞི་ནི། ཉེར་
ཕུང་ལྟ་བུའོ། །དམིགས་པ་དང་མཚུངས་ལྡན་གང་རུང་གི་སྒོ་ནས་ཟག་པ་རྒྱས་
སུ་མི་རུང་བའི་ཆོས་དེ། ཟག་མེད་ཀྱི་མཚན་ཉིད། མཚན་གཞི་ནི། འདུས་བྱས་
ལམ་བདེན་དང་། འདུས་མ་བྱས་རྣམས་སོ། །གསུམ་པ་ཡུལ་ཡུལ་ཅན་ནི། བློ་
41



ལ་
ཀུན་མཁྱེན་དགོངས་རྒྱན་དེབ་ཕྲེང་བདུན་པ།
གང་ཟག་དབང་པོ་སོགས་འདོད། ཤེས་པ་ལ་སེམས་སེམས་བྱུང་གཉིས་སོ། །ཡུ་
ལ་གཟུགས་སོགས་བཅུ་དང༌། ལྡན་མིན་འདུ་བྱེད་དང༌། འདུས་མ་བྱས་རྣམས་
སོ། །གྲུབ་མཐའི་རྣམ་བཞག་དོན་གསལ་ལས། བྱེ་བྲག་སྨྲ་བས་ཤེས་བྱའི་
རྫས། །ཆོས་དང་གང་ཟག་བདེན་འདོད་པ། །ཞེས་དང༌། གཞན་སྟོང་སྙིང་པོ་
ལས། འདས་མ་འོངས་ཀྱི་དངོས་པོ་རྣམས་རང་རང་སོ་སོ་
སོ་ནས་རྫ་ས་སུ་གྲུབ་པར་
འདོད་ཅིང་། བདེན་གྲུབ་ཀྱི་ཆ་རེ་ཡང་ཡོད་པར་འདོད་ལ། རགས་པའི་དངོས་
པོ་དང་རྒྱུན་གྱི་དངོས་པོ་སོགས་ནི་བདེན་མེད་དུ་འདོད་ཅིང་། ཡུལ་དང་དབང་
བོ་བདེན་གྲུབ་ལས་རྣམ་ཤེས་སྐྱེ། མིག་གིས་གཟུགས་དངོས་སུ་མཐོང་ཟེར་རོ། །
ཞེས་ཤེས་བྱ་ལ་རྫས་གྲུབ་དང་། བདེན་པར་གྲུབ་མ་གྲུབ་ཀྱི་ཆ་གཉིས་ཡོད་པ་
སོགས་ཤེས་པར་བྱའོ། །འདིའི་ཁས་ལེན་པའི་གཞུང་ལུགས་ནི། མངོན་པ་སྡེ་
བདུན་བཀར་འདོད་པ་དང༌། མདོ་སྡེ་དག་དགོངས་པ་ཅན་ཡིན་པས་ལྟ་གྲུབ་
བསྟན་བཅོས་ལུགས་བཞིན་བྱེད་དགོས་པར་འདོད་ལ། བསྟན་བཅོས་བྱེ་བྲག་
བཤད་མཚོའམ་བཤད་མཛོད་ལ་ངོས་འཛིན་མཛད་དེ། གཞན་སྟོང་སྙིང་པོ་ལས།
བྱེ་བྲག་ཏུ་སྨྲ་བ་འདི་ནི་མངོན་པ་སྡེ་བདུན་བཀར་འདོད་ཅིང་། མདོ་སྡེ་རྣམས་
དགོངས་པ་ཅན་དང༌། དྲང་དོན་གསུངས་པ་མང་བས། ལྟ་གྲུབ་རྣམས་བསྟན་
བཅོས་ཀྱི་ལུགས་བཞིན་དུ་ཁས་ལེན་དགོས་པར་འདོད་ལ། བསྟན་བཅོས་ཀྱང་
བྱེ་
བྱེ་བྲག་ཏུ་བཤད་པ་ལ་ངོས་
་པ་ལ་ངོས་འཛིན་ནོ། །ཞེས་གསུངས་པའི་ཕྱིར་རོ། །མངོན་
པ་སྡེ་བདུན་ནི། ཡེ་ཤེས་འཇུག་པ། རབ་ཏུ་བྱེད་པ། རྣམ་ཤེས་ཀྱི་ཚོགས། ཆོས་
ཀྱི་ཕུང་པོ། གདགས་པའི་བསྟན་བཅོས། འགྲོ་བའི་རྣམ་གྲངས། ཁམས་ཀྱི་ཚོགས་
42



གྲུབ་མཐའི་རྣམ་བཞག་ལེགས་བཤད་འདོད་འཇོ།
དང་བདུན་ནོ། །གཉིས་པ་ལམ་གྱི་རྣམ་བཞག་བཤད་པ་ལ ལམ་གྱི་དམིགས་
པ། ལམ་གྱི་སྤང་བྱ། ལམ་གྱི་རང་བཞིན་བཤད་པའོ། །དང་པོ་ནི་བདེན་བཞི་
ཁྱད་ཆོས་མི་རྟག་བཅུ་དྲུག་ཡིན་ལ། དེས་མི་རྟག་པ་དང་བདག་དང་བདག་མེད་
འདོད་ཚུལ་ནི། བསྟན་པ་སྤྱི་འགྲེལ་རྣམ་བཤད་ལས། འདུས་བྱས་ཀྱི་དངོས་
པོ་རྫས་ཡོད་རྣམས་དུས་མཐའི་སྐད་ཅིག་གིས་སྐྱེ་འགག་བྱེད་པར་གནས་མ་
བུའི་སྡེ་བ་མ་གཏོགས་བྱེ་བྲག་སྨྲ་བ་དང༌། མདོ་སེམས་དབུ་མ་བ་ཕལ་ཆེར་
ཡང་འདོད་ཅིང་། འདུས་ བྱས་རྫས་ཡོད་གྲུབ་ཙམ་ནས་འཇིག་གི རང་ གི་
འཇིག་པ་རང་རྒྱུ་མ་ཡིན་པའི་རང་ལས་ཕྱིས་འབྱུང་དོན་གཞན་གྱིས་བསྐྱེད་མི་
དགོས་ལ་དེའི་ཕྱིར་འཇིག་པའམ་མི་རྟག་པ་དེ་འདུས་བྱས་རྣམས་ཀྱི་རང་བཞིན་
ནམ་གནས་ལུགས་སུ་འདོད་དོ། །དེའི་ཕྱིར་འདུས་བྱས་ཀྱི་དངོས་པོ་རྫས་ཡོད་
རེ་རེ་ལ་ཡང་། སྐྱེ་འགག་གནས་གསུམ་གྱི་སྐབས་ཅིག་ཆར་དུ་ཚང་བར་
སྨོས་པའི་དངོས་སྨྲ་དེ་རྣམས་ཀྱིས་འདོད་དགོས། ཞེས་དང་། གཞན་སྟོང་དབུ་
མའི་རྒྱན་ལས། འདིའི་ནང་ཚན་ཁ་ཆེ་བྱེ་བྲག་ཏུ་སྨྲ་བ་སོགས་གྲུབ་མཐའ་བཟང་
བ་རྣམས་ནི། འདུས་བྱས་ཐམས་ཅད་སྐད་ཅིག་གིས་འཇིག་པས་མི་རྟག་པར་
འདོད་པ་དང༌། གང་ཟག་གི་བདག་ནི་བློས་བཏགས་པ་ཙམ་མ་གཏོགས་རྫས་
སུ་མེད་པར་འདོད། མང་པོས་བཀུར་བའི་སྡེ་བ་སོགས་གྲུབ་མཐའ་ངན་པ་རྣམས་
ནི། འདུས་བྱས་རྣམས་མཐར་འཇིག་པས་མི་རྟག་པ་ཡིན་ཀྱང༌། སྐད་ཅིག་གིས་
འཇིག་པ་མིན་ཟེར་ཞིང་། དེ་ཕྱིར་རྒྱུན་གྱི་དངོས་པོ་ཅི་རིགས་པར་འདོད་ལ།
མུ་སྟེགས་པ་རྣམས་ཀྱིས་བཏགས་པའི་ང་བདག་རྟག་པ་གཅིག་པུ་རང་དབང་ཅན་
43



ཀུན་མཁྱེན་དགོངས་རྒྱན་དེབ་ཕྲེང་བདུན་པ
དེ་འདྲ་མེད་ཀྱང་། སྤྱི་བདག་ཙམ་ཞིག་རྫས་གྲུབ་དང་བདེན་གྲུབ་ཏུ་འདོད། །
འདི་ལ་བདག་ལྟའི་སྐྱོན་གྱིས་དངོས་སུ་ཐར་བའི་ལམ་མེད་ན་ཡང་། དཀོན་
མཆོག་ལ་སྐྱབས་སུ་སོང་ཞིང༌། ཐར་འདོད་ཀྱི་ཀུན་ནས་བསླངས་པའི་ཚུལ་
ཁྲིམས་དང་ཐོས་བསམ་སྒོམ་གསུམ་ཡོད་པས། རིམ་པས་ཐར་བ་ཐོབ་པའི་སྐལ་
བོ་ཅན་དུ་འགྱུར་རོ། །ཞེས་དང་། བླང་དོར་རབ་གསལ་ལས། ཕྱི་བས་བརྟགས་
པའི་བདག་གིས་སྟོང་པ་དང་། །དབང་ཕྱུག་ལ་སོགས་བྱེད་པོ་མེད་པར་འདོད། །
རྟག་མི་རྟག་སོགས་གང་དུ་བརྗོད་མིན་པའི། །གང་ཟག་བདེན་པར་འདོད་པ་
མི་འཐད་དེ། །ཞེས་བྱེ་བྲག་སྨྲ་བ་དག་མུ་སྟེགས་པས་བརྟགས་པའི་བདག་གིས་
སྟོང་པ་དང་བྱེད་པ་པོ་དབང་ཕྱུག་ལ་སོགས་པ་མེད་པར་འདོད་པ་ནི་ལེགས་
ཀྱི། སྤྱི་བདག་རྫས་གྲུབ་དང་བདེན་པར་གྲུབ་པ་དང་། བརྗོད་དུ་མེད་པའི་གང་
ཟག་གི་བདག་ཡོད་པར་འདོད་པ་ནི་རིགས་པ་མ་ཡིན་ནོ། །བརྗོད་མེད་ ཀྱི་
བདག་འདོད་མཁན་ནི་ཉན་ཐོས་གནས་མ་བུ་པ་ ཡིན་པར་སྣང་སྟེ། བདག་
དང་འཇིག་རྟེན་རྟོག་མི་རྟག་དང་མཐའ་དང་ལྡན་མི་ལྡན་དང་གྲོངས་ནས་
འབྱུང་མི་འབྱུང་གཉིས་མིན་དུ་འདོད་མཁན་ནི་གནས་མ་བུ་པ་ཡིན་པའི་ཕྱིར་ཏེ།
ལུང་མ་བསྟན་གྱི་ལྟ་བ་བཅུ་བཞི་བཤད་པའི་སྐབས་སུ་ཉ་ཊཱིཀ་ཡིད་ཀྱི་མུན་སེལ་
ལས། བཞི་བ་ནི་གནས་མ་བུ་པའི་ལྟ་བ་བཅུམ་པའོ། །ཞེས་དང༌། དབུ་མ་
འཇུག་པ་ལས། ཁ་ཅིག་དེ་ཉིད་གཞན་ཉིད་རྟག་མི་རྟག །ལ་སོགས་བརྗོད་མེད་
གང་ཟག་རྫས་ཡོད་འདོད། །ཅེས་དང་། ཐེག་མཆོག་དབུ་མའི་ཟིན་བྲིས་ལས།
གནས་མ་བུའི་སྡེ་བ་རྣམས་སྤྱིར་གང་ཟག་གི་བདག་རྫས་སུ་ནི་ཡོད་ལ། ཕུང་
44



གྲུབ་མཐའི་རྣམ་བཞག་ལེགས་བཤད་འདོད་འཇོ་
པོ་དང་གཅིག་ཏུ་ཡང་མི་བརྗོད་ཅིང་ཐ་དད་དུ་ཡང་མི་བརྗོད་པས་ན་དེ་ཉིད་
གཞན་དུ་བརྗོད་དུ་མེད་པ་ཡིན་ཏེ། བཅོམ་ལྡན་འདས་ ཀྱིས་ ཀྱང་མདོ་ལས་
དགེ་སློང་དག་ལས་བྱེད་པ་པོའི་གང་ཟག་ཡང་ཡོད། ཁུར་འཁུར་བ་པོའི་གང་
ཟག་ཡང་ཡོད་དེ། རྟག་པར་མི་སྨྲ་ལ་མི་རྟག་པར་ཡང་ང་མི་སྨྲའོ། །ཞེས་ཁུར་
འཁུར་བ་པོའི་གང་ཟག་རྫས་ཡོད་དུ་བསྟན་པ་དང་། རྟག་མི་རྟག་གང་དུ་ཡང་
བརྗོད་དུ་མེད་པར་གསུངས་པའི་ཕྱིར། ཞེས་ཟེར་རོ། །ཞེས་གསུངས་སོ། །དེ་
དགག་པ་ནི། བླང་དོར་རབ་གསལ་ལས། དེ་ཉིད་ཤེས་པ་ཡིན་ན་བུམ་སོགས་
ཀྱི། །ཤེས་པའི་རྫས་སུ་ཤེས་པ་གཞན་སྐྱེ་བས། །མི་རྟག་པར་འགྱུར་བེམ་པོ་
ཡིན་ན་ཡང་། །བདེ་སྡུག་མྱོང་བ་མེད་པས་གང་ཟག་མིན། །ཞེས་གང་ཟག་གི་
བདག་དེ་ཤེས་པའི་རང་བཞིན་ཡིན་ནམ། མི་ཤེས་པའི་རང་བཞིན་ཡིན། གལ་
ཏེ་ཤེས་པའི་རང་བཞིན་ཡིན་ན་མི་རྟག་པར་འགྱུར་ཏེ། ཡུལ་སྣ་ཚོགས་པ་ལ་
འཇུག་པའི་ཤེས་པ་ཡིན་པའི་ཕྱིར་རོ། །དེའང་བུམ་པའི་ཤེས་པ་འགགས་པ་ན་
སྣམ་བུའི་ཤེས་པ་འབྱུང་བ་ལ་སོགས་པ་སྣ་ཚོགས་སུ་འགྱུར་བས་མི་རྟག་པར་
གྲུབ་པོ། ཅི་སྟེ་མི་ཤེས་པའི་རང་བཞིན་ཡིན་ན་བདེ་བ་དང་སྡུག་བསྔལ་མྱོང་བ་
མ་ཡིན་པར་འགྱུར་ཞིང་། བདེ་སྡུག་རིག་པ་མ་ཡིན་ན་གང་ཟག་ཡིན་པར་ཡང་
འགལ་ལོ། །འོ་ན་བཅོམ་ལྡན་འདས་ཀྱིས་ཀྱང་ཁུར་འཁུར་བའི་གང་ཟག་ཡོད་དེ།
རྟག་པར་བདག་མི་སྨྲ་ཞིང་མི་རྟག་པར་ཡང་བད་
བདག་མི་སྨྲའོ། །ཞེས་གསུངས་པ་
མ་ཡིན་ནམ་ཞེ་ན། དེ་ནི་རྨི་ལམ་གྱི་གནས་སྐབས་ཀྱི་གང་ཟག་ལ་དགོངས་ནས་
དགོས་པ་བདག་ཏུ་སྨྲ་བ་རྣམས་བསྟན་པར་གཞུག་པའི་དོན་དུ་ལྡེམ་པོར་དགོངས་
45



གཉིས་
ཀུན་མཁྱེན་དགོངས་རྒྱུན་དེབ་ཕྲེང་བདུན་པ།
ཏེ་གསུངས་པ་ཡིན་ནོ། །བྱེ་སྨྲ་འདི་བས་ཆོས་ཀྱི་བདག་མེད་ཕྲ་རགས་ཁས་མི་
ལེན་ཏེ། ཆོས་བདག་ཏུ་གྲུབ་པར་ཁས་ལེན་པའི་ཕྱིར་ཏེ། གྲུབ་མཐའི་རྣམ་བཞག་
དོན་གསལ་ལས། ཆོས་དང་གང་ཟག་བདེན་འདོད་པ། །ཞེས་གསུངས་སོ། །
ཉེས་པ་ལམ་གྱི་སྤང་བྱ་ནི། ཉོན་མོངས་ཅན་དང༌། ཉོན་མོངས་ཅན་མ་ཡིན་
པའི་སྒྲིབ་པ་གཉིས་ཡོད། དང་པོ་ནི་གཙོ་བོར་ཐར་བ་ཐོབ་པ་ལ་བར་དུ་གཅོད་
པ་སྟེ། གང་ཟག་གི་བདག་འཛིན་དང་། དེའི་དབང་གིས་བྱུང་བའི་ཉོན་མོངས་
པ་རྣམས་སོ། །གཉིས་པ་ནི་སངས་རྒྱས་ཀྱི་ཟད་མི་སྐྱེའི་ཡེ་ཤེས་ཐོབ་པ་ལ་གཙོ་
བོར་བར་ཏུ་གཅོད་པ་སྟེ། དེ་བཞིན་གཤེགས་པའི་ཆོས་ཟབ་ཅིང་ཕྲ་བས་མི་
ཤེས་པ། ཡུལ་ཤིན་ཏུ་བསྐལ་བས་མི་ཤེས་པ། དུས་ཤིན་ཏུ་བསྐལ་བས་མི་
ཤེས་པ། རྣམ་པའི་དབྱེ་བ་མཐའ་ཡས་པས་མི་ཤེས་པ་རྣམས་སོ། །གསུམ་པ་
ལམ་གྱི་རང་བཞིན་ནི། ཐེག་པ་གསུམ་གྱི་ལམ་གསུམ་དང༌། དེ་རེ་རེ་ལ་ཚོགས་
ལམ། སྦྱོར་ལམ། མཐོང་
ང་ལམ། སྒོམ་ལམ། མི་སློབ་ལམ་སྟེ་ལམ་ལྔའི་རྣམ་
བཞག་དང་། ཤེས་བཟོད་སྐད་ཅིག་བཅུ་དྲུག་ལས་དང་པོ་བཅོ་ལྔ་མཐོང་ལམ།
བཅུ་དྲུག་པ་ལམ་རྗེས་ཤེས་སྒོམ་ལམ་ཡིན་ལ། དེ་དག་རིམ་ཅན་སྐྱེ་བར་འདོད་
དོ། །ལམ་བདེན་ལ་ཤེས་པས་མ་ཁྱབ་སྟེ། ཟག་མེད་ཀྱི་ཕུང་པོ་ལྔ་ལམ་བདེན་
དུ་འདོད་པའི་ཕྱིར། བྱང་ཕྱོགས་ཀྱི་ཆོས་སོ་བདུན་གྱི་རྣམ་བཞག་འདོད་ལ། ས་
བཅུའི་རྣམ་བཞག་མི་འདོད་པ་ནི་རྟེན་གཞི་མདོ་སོགས་ཀྱི་དབང་གིས་ཡིན་ནོ། །
གསུམ་པ་འབྲས་བུ་ནི། མཛོད་ལས། མྱུར་བ་སྲིད་པ་གསུམ་གྱི་ཐར། །ཞེས་
སོགས་ལྟར་ཉན་ཐོས་ཀྱི་རིགས་ཅན་རྣམས་ཀྱིས་མི་རྟག་སོགས་བཅུ་དྲུག་ལ་
46



གྲུབ་མཐའི་རྣམ་བཞག་ལེགས་བཤད་འདོད་འཇོ
ཚེ་གསུམ་སོགས་གོམས་པར་བྱས་ཏེ་ལམ་ལྔ་དང་རྒྱུན་ཞུགས་ཀྱི་འབྲས་བུ་
སོགས་རིམ་གྱིས་ཐོབ་ནས་ཉན་ཐོས་ཀྱི་སྒོམ་ལམ་རྡོ་རྗེ་ལྟ་བུའི་ཏིང་ངེ་འཛིན་
ལ་བརྟེན་ནས། ཉོན་མོངས་ཅན་གྱི་སྒྲིབ་པ་ཐོབ་པ་ཆད་པའི་ཚུལ་གྱིས་སྤུངས་ཏེ་
དགྲ་བཅོམ་པའི་འབྲས་བུ་མངོན་དུ་བྱས་པ་ཡིན་ནོ། །མཛོད་ལས། བསེ་རུ་
བསྐལ་བ་བརྒྱ་ཡི་རྒྱུ། །ཞེས་གསུངས་པ་ལྟར་བསེ་རུ་རང་རྒྱལ་རྣམས་ཀྱིས་བདག་
མེད་སོགས་བསྐལ་ཆེན་བརྒྱ་ལ་སོགས་པའི་བསོད་ནམས་ཀྱི་ཚོགས་དང་སྦྲེལ་
ཏེ། ཚོགས་ལམ་ཆེན་པོ་མན་ཆད་དུ་ཉམས་སུ་བླངས་ཏེ་སྦྱོར་ལམ་དྲོད་ནས་མི་
སློབ་ལམ་བར་སྟན་ཐོག་གཅིག་ལ་མངོན་དུ་བྱེད་དོ། །དམན་པའི་དགྲ་བཅོམ་
གཉིས་སྤངས་རྟོགས་ལས་ཉམས་ནས་རྒྱུན་ཞུགས་སོགས་སུ་གྱུར་བ་ཡོད་དོ། །
འོན་ཀྱང་ཚེ་དེར་སླར་སོར་ཆུད་དེ། མཛོད་ལས། འབྲས་ལས་ཉམས་པ་འཆི་བ་
མེད། །ཅེས་སོ། །མཛོད་ལས། དེ་གྲངས་མེད་གསུམ་ལ་སངས་རྒྱས། །འབྱུང་
ངོ་མར་ནི་འགྲིབ་པ་ཡི། །བརྒྱ་ཡི་བར་ལ་དེ་དག་འབྱུང༌། །ཞེས་བྱང་སེམས་
རྣམས་ཀྱིས་ཚོགས་ལམ་གྱི་གནས་སྐབས་སུ་བསྐལ་ཆེན་གྲངས་མེད་གསུམ་གྱི་
ཚོགས་བསགས་ཏེ་དུས་མར་འགྲིབ་ཀྱི་མགོ་ནས་ཚེ་ལོ་བརྒྱ་བ་ཡན་ཆད་འབྱུང་
ཞིང༌། དེ་ནས་མཚན་བཟང་གི་རྒྱུ་བསྐལ་བ་བརྒྱར་བསྒྲུབས་ཏེ་སྲིད་པ་ཐ་མའི་
ཚེ་བྱང་ཆུབ་ཀྱི་ཤིང་དྲུང་དུ་སྲོད་ལ་བདུད་བཏུལ། གུང་ལ་མཉམ་པར་བཞག་
པའི་ཚེ་སྦྱོར་ལམ། མཐོང་ལམ། སྒོམ་ལམ་གསུམ་བསྒྲོད་དེ་ཐོ་རངས་སྐྱ་རེངས་
ཤར་བ་ཙམ་ན་མི་སློབ་ལམ་མངོན་དུ་བྱེད་དོ། །དེས་ན་མཛད་པ་བཅུ་གཉིས་ལས་
དང་པོ་དགུ་བྱུང་སེམས་ཀྱི་མཛད་པ་དང་། ཕྱི་མ་གསུམ་སངས་རྒྱས་ཀྱི་མཛད་
47



པ་ཀླུ་
པ
ཀུན་མཁྱེན་དགོངས་རྒྱུན་དེབ་ཕྲེང་བདུན་པ།
པར་འདོད་དོ། །ཆོས་འཁོར་ལ་མཐོང་ལམ་གྱིས་ཁྱབ་སྟེ། བསྟན་པ་སྤྱི་འགྲེལ་གྱི་
རྣམ་བཤད་ལས། བྱེ་བྲག་ཏུ་སྨྲ་བ་ནི། མཐོང་ལམ་ཁོ་ན་ཆོས་འཁོར་དུ་འདོད་པའི་
རྒྱུ་མཚན་དང་བཅས་པ་མཛོད་དུ་བཤད་ལ། ཞེས་སོ། །བྱང་སེམས་སྲིད་པ་
མ་པས་བྱང་ཆུབ་མངོན་དུ་བྱེད་པའི་གནས་ནི། འདོད་ཁམས་སུ་ངེས་པས་འོག་
མིན་སྟུག་པོ་བཀོད་པ་དང༌། ལོངས་སྐུའི་རྣམ་བཞག་མི་འདོད་དོ། །རྣམ་མཁྱེན་
གྱི་རྣམ་བཞག་མི་བཞེད་པ་འདྲའོ། །ཆེད་དུ་བརྗོད་པའི་ཚོམ་ལས། ལུས་ཞིག་
ཚོར་བ་བསིལ་བར་འགྱུར། །འདུ་ཤེས་འགག་ཅིང་འདུ་བྱེད་ཞི། །རྣམ་པར་ཤེས་
པ་ནུབ་གྱུར་བ། །འདི་འདྲ་འདི་ནི་སྡུག་བསྔལ་མཐའ། །ཞེས་པ་ལྟར་ཐེག་པ་
གསུམ་གྱི་དགྲ་བཅོམ་པ་ལ་ལྷག་བཅས་ཀྱིས་ཁྱབ་སྟེ། ལྷག་མེད་དུ་མྱ་ངན་ལས་
འདས་པའི་ཚེ་མར་མེ་ཤི་བ་ལྟར་ རིག་ པ་རྒྱུན་ཆད་པར་འདོད་པའི་ཕྱིར་ཏེ།
ཐེག་མཆོག་དབུ་མའི་ཟིནབྲིས་ལས། ཐོབ་བྱའི་ཡུལ་གཏན་མེད་དུ་འདོད་པ་ནི།
ཉན་ཐོས་སྡེ་གཉིས་ཀྱི་འདོད་པ་ལྟར་སྟོན་པ་སངས་རྒྱས་ཉིད་དུ་ཇི་སྲིད་མྱ་ངན་
ལས་མ་འདས་པར་སེམས་ཅན་གྱི་དོན་ཅི་ཙམ་མཛད་པ་
ད་པ་དེ་ཡིན་གྱི་ཕུང་པོ་ལྷག་
མ་མེད་པའི་མྱ་ངན་ལས་འདས་པའི་དབྱིངས་སུ་ཞུགས་པ་ན། དེ་སེམས་ཅན་གྱི་
དོན་སྤྱོད་པ་
པ་ལ་སོགས་པ་མེད་པར་འགོག་པ་ཙམ་ལ་གནས་པ་ཡིན་ཟེར། ཞེས་
གསུངས་སོ། །བྱེ་མདོ་གཉིས་ཀས་མཐར་ཐུག་ཐེག་གསུམ་འདོད་ལ། དེ་གཉིས་
ལས་གཞན་རང་སྡེ་རྣམས་ཀྱིས་གནས་སྐབས་ཐེག་གསུམ་འདོད་པ་ཡོད་ཀྱང་
མཐར་ཐུག་ཐེག་གཅིག་འདོད་དེ། གཞན་སྟོང་དབུ་མའི་རྒྱུན་གྱི་ལུང་སྦྱོར་ལས་
བྱེ་མདོ་གཉིས་ནི་ཐེག་པ་གསུམ་གར་མཐར་ཐུག་ཏུ་འདོད། ཀླུ་སྒྲུབ་དང་ཐོགས་
48



གྲུབ་མཐའི་རྣམ་བཞག་ལེགས་བཤད་འདོད་འཇོ།
མེད་རྗེས་འབྲང་མ་ཡིན་པའི་དབུ་སེམས་ཀྱི་ཐེག་ཆེན་པ་མང་པོ་ཞིག གནས་
སྐབས་མཐར་ཐུག་གི་དབྱེ་བ་མེད་པར་ཐེག་པ་གཅིག་ཁོ་ནར་འདོད་མོད། །ཐལ་
རང་གི་སློབ་དཔོན་རྣམས་ནི་གནས་སྐབས་ཐེག་གསུམ་དུ་མི་འདོད་མཁན་མེད་
ལ། ཞེས་གསུངས་སོ། །མཛོད་ལས། གཟུགས་ཕུང་དེ་མིན་སངས་རྒྱས་མི་སློབ་
ཆོས། །ཞེས་པ་ལྟར་སངས་རྒྱས་དཀོན་མཆོག་ནི་དེའི་ཐུགས་རྒྱུད་ཀྱི་ཟད་མི་
སྐྱེའི་ཡེ་ཤེས་ལ་འདོད་དོ། །མཛོད་ལས། བདག་གིས་མངོན་པའི་ཆོས་འདི་ཕལ་
ཆེར་ནི། །ཁ་ཆེ་བྱེ་བྲག་སྨྲ་བའི་ཚུལ་གྲུབ་བཤད། །ཅེས་པ་ལྟར་བྱེ་བྲག་སྨྲ་བའི་
གྲུབ་མཐའི་ཁམས་ཀྱི་རབ་དབྱེ། དཔང་བོ་ཉེར་གཉིས། སེམས་སེམས་བྱུང་།
རྒྱུ་དྲུག རྐྱེན་བཞི། རྟེན་འབྲེལ་བཅུ་གཉིས། ཁམས་ གསུམ་ གྱི་སྣོད་ བཅུད།
ལས་དང་ཕྲ་རྒྱས། དགྲ་བཅོམ་རིགས་དྲུག དགེ་འདུན་ཉི་ཤུ་ ཞུགས་གནས་
བརྒྱད། བྱང་ཕྱོགས་སོ་བདུན། ཡེ་ཤེས། སྙོམས་འཇུག་བརྒྱད་སོགས་མཛོད་
ལས་དེའི་ ལུགས་བཞིན་བསྟན་ཡོད་པས་དེར་ ཤེས་ པར་ བྱ་ དགོས་ སོ།། །།
སྨྲས་པ། བྱེ་སྨྲའི་གཞི་ལམ་འབྲས་བུའི་རྣམ་བཞག་ཀུན། །
མ་འདྲེས་གྲུབ་མཐའི་བཞེད་གཞུང་བ་གམ་བཀྲ །
བློ་གྲོས་སྐབས་གསུམ་རོལ་བའི་ལྷའི་པད་ཚལ། །
ལེགས་བཤད་རྐང་འཐུང་ཕྲེང་བས་ཕྱོགས་ཀུན་མཛེས། །
ཞེས་གྲུབ་མཐའི་རྣམ་བཞག་ལུང་རིགས་གཏེར་མཛོད་ལེགས་བཤད་འདོད་འཇོ་
ཞེས་བྱ་བ་ལས་བྱེ་བྲག་སྨྲ་བའི་གྲུབ་མཐའི་སྐབས་ཀྱི་ངལ་གསོ་བའི་ཚིགས་སུ་
བཅད་པའོ།། །།
4



ཀུན་མཁྱེན་དགོངས་རྒྱུན་དེབ་ཕྲེང་བདུན་པ།
༈ གཉིས་པ་མདོ་སྡེ་པའི་གྲུབ་མཐའ་བཤད་པ་ལ།
མཚན་ཉིད། དབྱེ་བ། སྒྲ་བཤད། འདོད་ཚུལ་དང་བཞི། དང་པོ་ནི། རང་རིག་
དང་ཤེས་པ་ཡུལ་གྱི་རྣམ་ལྡན་དུ་སྐྱེ་བར་ཁས་ལེན་པའི་ཐེག་དམན་གྱི་གྲུབ་མཐའ་
སླུ་བ་དེ། མདོ་སྡེ་བའི་མཚན་ཉིད་ཡིན་ཏེ། ཕར་ཊིཀ་ཡིད་ཀྱི་མུན་སེལ་ལས།
མདོ་སྡེ་བའི་མཚན་ཉིད་ནི། ཉན་ཐོས་པ་གང་ཞིག བློ་རང་རིག་ཡོད་པར་འདོད་
པའོ། །ཞེས་གསུངས་སོ། །མདོ་སྡེ་པ་ལ་རང་རིག་འདོད་པས་ཁྱབ་མ་ཁྱབ་
ཅུང་ཟད་དཔྱད་རྒྱུ་སྣང་ངོ༌། །སློབ་དཔོན་ནི། རྒྱ་གར་ཆོས་འབྱུང་ལས། ཁ་ཆེའི་
ཡུལ་དུ་མདོ་སྡེ་བའི་སློབ་དཔོན་ཆེན་པོ་དཔལ་ལེན། ཞེས་དང་། ཐེག་མཆོག་
དབུ་མའི་ཟིན་བྲིས་ལས། མདོ་སྡེ་བའི་བཙུན་པ་མིའུ་ཐུང་། ཞེས་པ་ལྟར་རོ། །
གཉིས་པ་དབྱེ་བ་ནི། གཟུང་འཛིན་གྲངས་མཉམ་པ་དང་། སྣ་ཚོགས་གཉིས་མེད་
པ་དང༌། སྣ་ཚོགས་རིམ་འཛིན་པ་དང་གསུམ་ཡོད་དེ། དབྱེ་བ་དེ་གསུམ་སེམས་
ཙམ་པ་ལ་ཡོད་ཀྱང་མདོ་སྡེ་པ་ལ་དེ་གསུམ་འཇོག་དགོས་པ་དབུ་མ་རྒྱན་དང་
དེའི་འགྲེལ་བ་དང་འགྲེལ་བཤད་རྣམས་སུ་གསལ་བའི་ཕྱིར་ཏེ། དེ་གསུམ་
བཤད་པའི་སྐབས་སུ་འགྲེལ་བཤད་ལས། གང་དག་ཅེས་བྱ་བ་ནི་ ཕྱི་རོལ་
གྱི་དོན་ཡོད་པར་སྨྲ་བ་ཁ་ཅིག་ཁོ་ན་སྟེ། ཞེས་སོགས་གསུངས་པས་སེམས་ཙམ་
པས་ཕྱི་དོན་མི་འདོད་པས་མདོ་སྡེ་བ་ལས་འོས་མེད་དོ། །ཡང་མདོ་སྡེ་པ་ལ་
སྔ་རབས་པ་དང་། ཕྱི་རབས་པ་གཉིས་འཇོག་དགོས་སམ་སྙམ་སྟེ། འགྲེལ་
ཆེན་དྲི་མེད་འོད་སོགས་ལས་གསུངས་པའི་མདོ་སྡེ་བ་དེ་སྔ་རབས་པ་དང༌།
རྣམ་འགྲེལ་ལེའུ་གསུམ་པའི་སྐབས་སུ་ཚད་མ་ལ་
་མ་ལ་གཉིས་སུ་གྲངས་ངེས་པའི་
50



གྲུབ་མཐའི་རྣམ་བཞག་ལེགས་བཤད་འདོད་འཇོ།
རྒྱུ་མཚན་གཞལ་བྱ་ལ་རང་སྤྱི་གཉིས་སུ་ངེས་པ་དང༌། དོན་དམ་པར་དོན་བྱེད་
ནུས་པ་དང་མི་ནུས་པ་གཉིས་སུ་ངེས་པས་གཞལ་བྱ་ལ་རང་སྤྱི་གཉིས་སུ་ངེས་
པར་སྒྲུབ་པ་མདོ་སྡེ་བའི་ལུགས་ལས་
ས་འོས་མེད་པ་ཡིན་སྙམ། རྣམ་འགྲེལ་ལས་
དེ་ལྟར་གསུངས་པ་ཡིན་ཏེ། རྣམ་འགྲེལ་ལས། གཞལ་བྱ་གཉིས་ཕྱིར་ཚད་མ་
གཉིས། །ཞེས་དང་། དོན་དམ་དོན་བྱེད་ནུས་པ་གང་། །དེ་འདིར་དོན་དམ་
ཡོད་པ་ཡིན། །གཞན་ནི་ཀུན་རྫོབ་ཡོད་པ་སྟེ། །དེ་དག་རང་སྤྱིའི་མཚན་ཉིད་
བཤད། །ཅེས་དང་། དེའི་དོན་མཚལ་མིན་པ་བསོད་ནམས་བཟང་པོའི་རྣམ་
འགྲེལ་འགྲེལ་བཤད་ལས། གཞལ་བྱ་ཆོས་ཅན། རང་སྤྱི་གཉིས་སུ་ངེས་ཏེ།
དོན་དམ་པར་དོན་བྱེད་ནུས་པ་དང་མི་ནུས་པ་གཉིས་སུ་ངེས་པས་སོ། །ཞེས་
སོགས་གསུངས་སོ། །འོན་ཀྱང་རང་ལུགས་ཀྱི་གཞུང་རྣམས་སུ་རྣམ་འགྲེལ་
རྗེས་འབྲང་གི་མདོ་སྡེ་བའི་ལུགས་གསལ་ཁ་མེད་པས་དཔྱད་པར་བྱའོ། །གསུམ་
པ་སྒྲ་བཤད་པ་ནི། མངོན་པ་སྡེ་བདུན་བཀར་མི་འདོད་ཅིང་བྱེ་བྲག་བཤད་པ་
སོགས་ལ་འཁྲུལ་བ་ཡོད་པས་གྲུབ་མཐའ་ནི་མདོ་སྡེ་དང་བསྟུན་ནས་བཞག་
པས་ན་མདོ་སྡེ་བ་ཞེས་བརྗོད་པ་ཡིན་ཏེ། བདེ་གཤེགས་གཞུང་གི་རང་འགྲེལ་
ལས། དེ་ལྟར་མདོ་སྡེ་སྒོ་ནས་སྤྱོད་པའི་མདོ་སྡེ་པ་རྣམས་ཀྱིས། ཞེས་དང་། མཛོད་
འགྲེལ་ལས། ཁོ་བོ་ཅག་མདོ་ཚད་མ་བྱེད་ཀྱི་བསྟན་བཅོས་ཚད་མར་མི་བྱེད།
ཅེས་དང་། གཞན་སྟོང་དབུ་མའི་སྙིང་པོ་ལས། མངོན་པ་སྡེ་བདུན་སོགས་ནི་བཀའ་
མ་ཡིན་ཞིང༌། བྱེ་བྲག་བཤད་པ་སོགས་བསྟན་བཅོས་ལ་འཁྲུལ་བ་ཡོད་པས་
གྲུབ་མཐའ་ནི་མདོ་སྡེ་དང་བསྟུན་དགོས་པར་འདོད་དོ། །ཞེས་གསུངས་སོ། །
_51



ཀུན་མཁྱེན་དགོངས་རྒྱན་དེབ་ཕྲེང་བདུན་པ།
བྱེ་མདོ་གཉིས་ཀའི་ཐེག་ཆེན་གྱི་མདོ་བཀར་ཁས་མི་ལེན་པར་སྡེ་སྣོད་ནི་ཉན་
ཐོས་ལ་གསུངས་པའི་སྡེ་སྣོད་ཁོ་ན་འདོད་དེ། གཞན་སྟོང་སྙིང་པོ་ལས། གྲུབ་
མཐའ་སྨྲ་བའི་སྡེ་འདི་གཉིས་ཀས་ཀྱང་སངས་རྒྱས་ཀྱི་བཀའ་ནི། ཉན་ཐོས་ཀྱི་
ཆེད་དུ་གསུངས་པའི་སྡེ་སྣོད་འདི་རྣམས་ཁོ་ན་ཡིན་ཞིང་། ཤེར་ཕྱིན་དཀོན་
བརྩེགས་ཕལ་ཆེན་སོགས་ཐེག་ཆེན་གྱི་མདོར་གྲགས་པ་འདི་ཀུན་ནི་རྒྱལ་བའི་
བཀའ་མ་ཡིན་ནོ། །ཐེག་པ་ཆེ་ཆུང་ནི་གང་ཟག་གི་བྱ་བའི་ཁྱད་པར་ཡིན་གྱི་གསུང་
རབ་ཐ་དད་པ་མེད་དོ། །ཞེས་ཟེར་རོ། །ཞེས་གསུངས་སོ། །མདོ་སྡེ་བ་འདི་ལ་
མཛོད་རང་འགྲེལ་དུ་སྐབས་འགར་དཔེ་སྟོན་པ་ཞེས་གསུངས་སོ། །བཞི་བ་འདོད་
ཚུལ་ལ། གཞིའི་འདོད་ཚུལ། ལམ་གྱི་འདོད་ཚུལ། འབྲས་བུའི་འདོད་ཚུལ་དང་
གསུམ་ལས། དང་པོ་གཞི་ནི། དྲི་མེད་འོད་ལས། ཤེས་པ་རྣམ་བཅས་ སྐྱེད་
བྱེད་ནི། །དབང་པོའི་སྤྱོད་ཡུལ་སྣང་བ་མིན། །ནམ་མཁའ་མོ་གཤམ་བུ་དང་
མཚུངས། །འགོག་པ་དང་ནི་ནམ་མཁའ་མཚུངས། །འདུ་བྱེད་བེམ་པོ་ཡོད་མ་
ཡིན། །དུས་གསུམ་རྗེས་འགྲོ་དག་ཀྱང་མེད་། །ཐོགས་པ་མེད་པའི་གཟུགས་
ཡོད་མིན། །ཞེས་པ་མདོ་སྡེ་པ་ཡི་རིག །ཞེས་དང་། འཇམ་དཔལ་ཞལ་ལུང་
ལས། རང་གི་ རིག་པ་སྐྱེད་བྱེད་པ། །བལྟ་བྱ་སྤྱོད་ཡུལ་རྣམ་པ་ནི། །འདུས་
མ་བྱས་པ་གསུམ་པོ་དག །མོ་གཤམ་བུ་བཞིན་མེད་པ་དང་། །འདུ་བྱེད་ཐམས་
ཅད་བེམ་ལྡོག་དང༌། །དུས་གསུམ་རྒྱུ་བ་མ་ཡིན་དང༌། །དམན་མིན་ཐོགས་
མེད་གཟུགས་སུ་ནི། །མདོ་སྡེ་པ་ཡིས་རབ་ཏུ་རྟོགས། །ཞེས་གསུངས་པ་ལྟར་
བླང་དོར་རབ་གསལ་ལས། མདོ་སྡེ་པ་དག་ཤེས་པ་ལ་སྣང་བའི། །ཡུལ་གྱི་རྣམ་
52



གྲུབ་མཐའི་རྣམ་བཞག་ལེགས་བཤད་འདོད་འཇོ།
པ་ཤེས་པ་ཉིད་ཡིན་གྱི། །རང་བས་སྔ་བ་རྣམ་པ་གཏོད་བྱེད་ཀྱི། །གཟུང་དོན་
དབང་ཤེས་དེ་ཡི་སྤྱོད་ཡུལ་མིན། །ཞེས་པ་ལྟར་ཤེས་བྱ་གཞི་ལྔའི་ནང་ནས་
སེམས་དབང་པོའི་ཤེས་པ་ལ་སྣང་བའི་ཡུལ་གྱི་རྣམ་པ་དེ་ཤེས་པ་ཉིད་ཡིན་གྱི་
རང་བས་སྐད་ཅིག་གིས་སྔ་བ་རྣམ་པ་གཏོད་བྱེད་ཀྱི་གཟུང་དོན་ནི་དབང་ཤེས་
དེའི་སྤྱོད་ཡུལ་དུ་སྣང་བ་མ་ཡིན་ཏེ། དུས་མི་མཉམ་པའི་ཕྱིར། གཟུང་འཛིན་
དུས་མི་མཉམ་ཡང་འདྲ་བ་སྐྱེད་བྱེད་ཡུལ་དང་འདྲ་བར་བསྐྱེད་པས་ཡུལ་ཅན་དུ་
འཇོག་སྟེ། རྣམ་འགྲེལ་ལས། དུས་ཐ་དད་པས་ཅི་ལྟར་བཟུང་། །ཞེ་ན་རིགས་
པ་ཤེས་བྱུ་ཡིས། །ཤེས་པའི་རྣམ་པ་འཇོག་ནུས་པའི། །རྒྱུ་ཉིད་ལ་ནི་གཟུང་པར་
ཤེས། །ཞེས་གསུངས་པ་ལྟར་རོ། །སེམས་བྱུང་ཡང་ཡུལ་གྱི་རྣམ་པ་དང་བཅས་
པའི་རྫས་སུ་གྲུབ་པར་འདོད་ཅིང་། གཉིས་ཀ་ཡང་ཤེལ་དག་པ་ལ་སྣང་བའི་
ཚོན་གྱི་ཁ་དོག་ཤེལ་གྱི་ངོ་བོ་ཡིན་པ་ལྟར་རང་དང་ངོ་བོ་གཅིག་པའི་དོན་གྱི་
རྣམ་པར་རིག་པས་རང་རིག་མཚན་ཉིད་པ་དང་དོན་རིག་བཏགས་པ་བ་ སྟེ།
དོན་འཇོག་དེ་ཡི་བདག་ཉིད་ཕྱིར། །རང་རིག་ཡིན་ཡང་དོན་ རིག་ཉིད། །ཅེས་
གསུངས་པ་ལྟར་རོ། །གཟུགས་ཀྱི་གཞི་ཡང་སྔ་མ་ལྟར་རྩོམ་བྱེད་རྡུལ་ཕྲན་དང་
དེས་བརྩམས་པའི་རགས་པ་གཉིས་ཡིན་ལ། རྡུལ་ཕྲན་རྣམས་ནི་མ་རེག་ཀྱང་
བར་མེད་པས་རེག་པས་འདུ་ཤེས་སོ་ཞེས་པ་ལྟར་ཕན་ཚུན་མ་རེག་པ་ཡང་
ཡིན་ལ་བར་མེད་པ་ཡང་ཡིན་པའི་རྫས་སུ་གྲུབ་པར་འདོད་དོ། །བྱེ་བྲག་སྨྲ་
བས་ཕུང་སོགས་གང་ཟག་གི་བདག་གིས་སྟོང་ཞིང་གཟུགས་སོགས་རགས་པ
རྣམས་རྡུལ་རྫས་བརྒྱད་འདུས་དང་དེའི་ཚོགས་པའི་ཆོས་ཙམ་དུ་བདེན་ཞེས་
53



ཀུན་མཁྱེན་དགོངས་རྒྱུན་དེབ་ཕྲེང་བདུན་པ།
འདོད་ཅིང་། མདོ་སྡེ་བས་འདོད་ཁམས་ཀྱི་གཟུགས་རགས་པ་རྣམས་རྡུལ་རྫས་
བརྒྱུད་འདུས་སུ་མ་ངེས་པར་འདོད་དེ། བསྟན་པ་སྤྱི་འགྲེལ་གྱི་རྣམ་བཤད་
ལས།
ཆོས་འཁོར་དང་པོས་ཕུང་པོ་སོགས་ཆོས་ཐམས་ཅད་གང་ཟག་གི་
བདག་གིས་སྟོང་ཞིང་། གཟུགས་སོགས་ཕྱིའི་རགས་པ་འདི་དག་འབྱུང་བ་བཞི་
དང་། འབྱུང་འགྱུར་བཞི་སྟེ་རྡུལ་རྫས་བརྒྱད་འདུས་སམ་རྡུལ་ཕྲན་ཚོགས་པའི་
ཆོས་ཙམ་དུ་བདེན་པར་གསུངས་ཏེ། མཛོད་དུ། བདག་མེད་ཕུང་པོ་ཙམ་ཉིད་
དོ། །ཞེས་པ་ལྟར་རོ། །བྱེ་བྲག་སྨྲ་བ་དེར་མཐའ་གཅིག་ཏུ་ཁས་ལེན་ལ། མདོ་
སྡེ་ནི་ཕལ་ཆེར་དེ་ལྟར་ཡིན་ཡང་མཐའ་གཅིག་ཏུ་མ་ངེས་སྟེ། ས་རྡོག་སྐམ་པོ་
ལྟ་བུ་འབྱུང་བ་གཅིག་ལས་གྱུར་པ་དང་། ས་རྡོག་དེ་ཉིད་རླན་དང་བཅས་པ་
འབྱུང་བ་གཉིས་ལས་གྱུར་པ། ཞེས་པ་ནས། གང་དམིགས་པ་དེ་དེ་ན་ཡོད་ཀྱི་
གཞན་དུ་མིན་ནོ། །ཞེས་སློབ་དཔོན་རྒྱལ་པོའི་སྲས་ཀྱིས་བཤད་དེ། མངོན་པ་
ཀུན་ལས་བཏུས་ཀྱི་དོན་ནོ། །ཞེས་གསུངས་སོ། །བདེན་གཉིས་ཀྱི་མཚན་ཉིད་
བྱེ་བྲག་སྨྲ་བ་ལྟར་འཇོག་པ་ཡིན་ཏེ། མདོ་སྡེ་བའི་སྐབས་སུ་བསྟན་པ་སྤྱི་འགྲེལ་
གྱི་རྣམ་བཤད་ལས། རིགས་པས་ལེགས་པར་བརྟགས་ཤིང་དཔྱད་པའི་མཐར་
ཐུག་གི་དོན་དམ་དུ་ཕྱིའི་རྡུལ་ཕྲན་ཆ་མེད་རེ་རེ་བ་བདེན་པར་ཡོད། ཕྱིའི་རགས་
པ་དང་ཕྱི་ནང་གི་དངོས་པོའི་རྒྱུན་ནི་བརྟགས་ཤིང་དཔྱད་པའི་མཐར་ཐུག་གི་
དོན་དམ་དུ་མེད་དེ། རྫ་བུམ་སོགས་ཐོ་བ་སོགས་ཀྱིས་བཅོམ་ཞིང་ཕྱེ་མར་
བཏང་བ་ན། ཞིག་པའི་ཕྱིར་བུམ་པའི་བློ་མི་འཇུག་པ། ཞེས་པ་ནས། རྡུལ་ཕྲན་
ཆ་མེད་རེ་རེ་བ་ནི་བཅོམ་དང་བློ་ཡི་གཞན་བསལ་ཡང་དེ་བློ་མི་འདོར་བས་
54



གྲུབ་མཐའི་རྣམ་བཞག་ལེགས་བཤད་འདོད་འཇོ
དོན་དམ་དུ་བདེན་ཞེས་ཏེ། མཛོད་ལས། གང་ལ་བཅོམ་དང་བློ་ཡིས་གཞན། །
བསལ་ན་དེའི་བློ་མི་འཇུག་པ། །བུམ་ཆུ་བཞིན་དུ་ཀུན་རྫོབ་ཏུ། །ཡོད་དེ་དོན་
དམ་ཡོད་གཞན་ནོ། །ཞེས་སོ། །བླང་དོར་རབ་གསལ་ལས། འདུས་མ་བྱས་
གསུམ་མེད་དགག་ཡིན་པས་ན། །མོ་གཤམ་བུ་བཞིན་རྫས་སུ་གྲུབ་པ་མེད། །
ལྡན་མིན་འདུ་བྱེད་གཟུགས་སེམས་སེམས་བྱུང་གི །གནས་སྐབས་ཡིན་གྱི་བེམ་
པོ་རྫས་གྲུབ་མིན། །ཞེས་པ་ལྟར་འདུས་མ་བྱས་ཀྱི་ནམ་མཁའ་དང་སོ་སོར་
བརྟག་པའི་འགོག་པ་དང་སོ་སོར་བརྟག་མིན་གྱི་འགོག་པ་གསུམ་ནི་དགག་བྱ་
བཀག་པའི་མེད་དགག་ཙམ་ཡིན་པའི་ཕྱིར་མོ་གཤམ་གྱི་བུ་དང་འདྲ་བར་རྫས་
སུ་གྲུབ་པ་མེད་ཅིང་། ལྡན་མིན་འདུ་བྱེད་ཀྱང་གཟུགས་དང་སེམས་དང་སེམས་
བྱུང་གི་གནས་སྐབས་ལ་བཏགས་པ་ཙམ་ཡིན་གྱི། དེ་གསུམ་ལས་རྫས་ཐ་དད་
དུ་གྲུབ་པའི་དངོས་པོར་ཡོད་པ་མ་
ད་པ་མ་ཡིན་ནོ། །ཡང་བླང་དོར་རབ་གསལ་ལས།
དུས་གསུམ་འདུས་བྱས་སྔ་ཕྱི་ལ་ལྟོས་ནས། །བཏགས་པ་ཡིན་གྱི་རྫ་ས་གྲུབ་མིན་
པར་འདོད། །ཅེས་དང༌། དབུས་དང་མཐའ་རྣམ་པར་འབྱེད་པ་ལས། འབྲས་
བུ་རྒྱུ་རྣམས་སྤྱོད་ཟིན་དང་། །དེ་བཞིན་མ་སྤྱད་གཞན་ཡིན་ནོ། །ཞེས་གསུངས་
པ་ལྟར། དུས་གསུམ་ནི་འདུས་བྱས་རྒྱུ་འབྲས་སྔ་ཕྱི་ལ་ལྟོས་ནས་བཏགས་པ་
ཡིན་གྱི་གཅིག་ནས་གཅིག་ཏུ་འགྲོ་བའི་རྫས་སུ་གྲུབ་པ་ནི་མེད་པར་འདོད་དོ། །
གཉིས་པ་ལམ་གྱི་རྣམ་བཞག་བཤད་པ་ལ། ལམ་གྱི་དམིགས་པ། ལམ་གྱི་སྲུང་
བྱ། ལམ་གྱི་རང་བཞིན་བཤད་པ་དང་གསུམ། དང་པོ་ནི། བདེན་བཞིའི་རྣམ་པ་
མི་རྟག་བཅུ་དྲུག་དང༌། རྟེན་འབྲེལ་ཡན་ལག་བཅུ་གཉིས་རྣམས་སོ། །གཉིས་
55



ཀུན་མཁྱེན་དགོངས་རྒྱུན་དེབ་ཕྲེང་བདུན་པ།
པ་ལམ་གྱི་སྤང་བྱ་ནི། གང་ཟག་གི་བདག་འཛིན་དང་། ཉོན་མོངས་ཅན་དང་།
ཉོན་མོངས་ཅན་མ་ཡིན་པའི་སྒྲིབ་པ་བཞག་པ་སོགས་བྱེ་སྨྲ་དང་འདྲའོ། །གསུམ་པ་
ལམ་གྱི་རང་བཞིན་ནི། ཐེག་པ་གསུམ་གྱི་ལམ་ལ་ཚོགས་སྦྱོར་སོགས་ལམ་
ལྔའི་རྣམ་བཞག་བྱེད་དོ། །ཤེས་བཟོད་སྐད་ཅིག་མ་བཅུ་དྲུག་པོ་མཐོང་ལམ་
དུ་འདོད་པའོ། །གསུམ་པ་འབྲས་བུའི་འདོད་ཚུལ་ནི། དགྲ་བཅོམ་པ་སྤངས་
རྟོགས་ལས་ཉམས་པ་མི་སྲིད་པ་དང༌། སངས་རྒྱས་ཀྱི་གཟུགས་ཕུང་སངས་
རྒྱུས་སུ་ཁས་ལེན་པའོ། །ལྷག་མེད་མྱང་འདས་མངོན་དུ་བྱེད་ཚུལ་ཡང་བྱེ་སྨྲ་
ལྟར་ཡིན་ཏེ། གྲུབ་མཐའི་རྣམ་བཞག་དོན་གསལ་ལས། མདོ་སྡེ་བ་ནི་མྱང་
འདས་ཀྱི། །འབྲས་བུ་མར་མེ་བརྣལ་བ་ལྟར། །དཔྱད་ན་ཅུང་ཟད་མེད་པར་
འདོད། །ཅེས་དང༌། བླང་དོར་རབ་གསལ་ལས། མྱ་ངན་འདས་ནས་ཐོགས་
པ་མེད་པའི་གཟུགས། །ངོ་བོར་གྲུབ་པ་མེད་པར་འདོད་ན་ཡང་། །ཞེས་མྱ་ངན་
ལས་འདས་པ་ན། མར་མེ་ཤི་བར་གྱུར་པ་བཞིན། །དེ་ཡི་སེམས་ནི་རྣམ་པར་
རོལ། །ཅེས་གསུངས་པ་ལྟར། ཐོགས་པ་མེད་པའི་ཡེ་ཤེས་ཀྱི་སྐུའམ་གཟུགས་སུ་
གྲུབ་པ་ཅུང་ཟད་ཀྱང་མེད་པར་འདོད་དོ། །དེ་དགག་པ་ནི། གྲུབ་མཐའ་དོན་
གསལ་ལས། གཅེར་བུ་བ་དང་མཚུངས་པའི་ཕྱིར། །ཞེས་དང༌། བླང་དོར་རབ་
གསལ་ལས། འབྲས་བུ་ཐོབ་ནས་མར་མེ་བརྣལ་བ་དང་། །མཚུངས་པར་ཅི་
ཡང་མེད་པ་མ་ཡིན་ཏེ། །སྐུ་དང་ཡེ་ཤེས་རྫུ་འཕྲུལ་མངོན་ཤེས་སོགས། །དོན་
གཉིས་ཕུན་སུམ་ཚོགས་པ་ཡོད་ཕྱིར་རོ། །ཞེས་པ་ལྟར་འབྲས་བུ་མཐར་ཐུག་
མྱ་ངན་ལས་འདས་པ་ཐོབ་པ་ན་རྡུལ་ཕྲ་རགས་ཀྱི་ཆོས་ལས་འདས་པ་
འདས་པ་ཐོགས་
པ་
56



གྲུབ་མཐའི་རྣམ་བཞག་ལེགས་བཤད་འདོད་འཇོ།
པ་མེད་པའི་ཡེ་ཤེས་ཀྱི་གཟུགས་སམ་སྐུས་དུས་གསུམ་རིག་པ་མེད་ན། སངས་
རྒྱས་དེ་ཐམས་ཅད་མཁྱེན་པ་མ་ཡིན་པ་དང༌། སྐུ་བཞི་དང་ལྡན་པ་མ་ཡིན་པ་
དང་། རྣམ་པ་ཐམས་ཅད་པའི་རྫུ་འཕྲུལ་སྟོན་པ་མ་ཡིན་པ་དང༌། སེམས་ཅན་
ཐམས་ཅད་ཀྱི་སྐད་ཀྱིས་ཆོས་སྟོན་པ་པོ་མ་ཡིན་པ་ལ་སོགས་པར་ཐལ་བར་འགྱུར་
བ་ལས་དེ་ལྟར་ཡང་མ་ཡིན་ཏེ། མཚན་ཡང་དག་པར་བརྗོད་པ་ལས། སངས་
རྒྱས་སྐུ་ལྔའི་བདག་ཉིད་ཅན། །ཁྱབ་བདག་ཡེ་ཤེས་ལྔ་ཡི་བདག །སངས་རྒྱས་
ལྔ་བདག་ཅོད་པཎ་ཅན། །སྤྱན་ལྔ་ཆགས་པ་མེད་པ་འཆང་། །ཞེས་པ་ལ་སོགས་
པ་གསུངས་པ་ལྟར། མི་གནས་པའི་མྱ་ངན་ལས་འདས་པ་ཐོབ་པ་ན་སྐུ་བཞི་དང་
ཡེ་ཤེས་ལྔ་དང་མངོན་པར་ཤེས་པ་དྲུག་ལ་སོགས་པ་དོན་གཉིས་མཐར་ཕྱིན་
པའི་ཡོན་ཏན་ཕུན་སུམ་ཚོགས་པ་མཐའ་ཡས་པ་མངའ་བའི་ཕྱིར་རོ། །
སྨྲས་པ། མདོ་སྡེ་ཚད་མར་བྱེད་པའི་གྲུབ་མཐའ་ཡི། །
གཞི་ལམ་འབྲོས་གསུམ་འདབ་བརྒྱའི་སྦྲང་རྩིའི་དཔལ། །
བློ་ལྡན་རྐང་དྲུག་གསོས་སུ་སྨིན་གྱུར་ནས། །
ཐུབ་བསྟན་ཕྱོགས་ཀུན་དར་ཞིང་རྒྱས་གྱུར་ཅིག །
ཅེས་གྲུབ་མཐའི་རྣམ་བཞག་ལུང་རིགས་གཏེར་མཛོད་ལེགས་བཤད་འདོད་འཇོ་
ལས་མདོ་སྡེ་བའི་གྲུབ་མཐའི་སྐབས་ཀྱི་ངལ་གསོ་བའི་ཚིགས་སུ་བཅད་པའོ།། །།
གསུམ་པ་སེམས་ཙམ་པའི་གྲུབ་མཐའ་བཤད་པ་ལ།
མཚན་ཉིད། དབྱེ་བ། སྒྲ་བཤད། འདོད་ཚུལ་བཤད་པ་དང་བཞི། དང་པོ་ནི། ཕྱི་
དོན་དུ་མ་གྲུབ་ཅིང་རང་རིག་པའི་འདུས་བྱས་བདེན་དངོས་འདོད་པའི་ཐེག་ཆེན་
57



ཀུན་མཁྱེན་དགོངས་རྒྱན་དེབ་ཕྲེང་བདུན་པ།
གྱི་གྲུབ་མཐའ་སྨྲ་བ་དེ། སེམས་ཙམ་པའི་མཚན་ཉིད་ཡིན་ཏེ། ཉ་ཊིཀ་ཡིད་ཀྱི་
མུན་སེལ་ལས། སེམས་ཙམ་པའི་མཚན་ཉིད། ཐེག་ཆེན་པ་གང་ཞིག རང་རིག་
པའི་འདུས་བྱས་བདེན་དངོས་འདོད་པའོ། །ཞེས་གསུངས་སོ། །གཉིས་པ་དབྱེ་
བ་ནི། སེམས་ཙམ་རྣམ་བདེན་པ་དང༌། སེམས་ཙམ་རྣམ་བརྫུན་གཉིས། དེ་
གཉིས་ཀྱི་མཚན་ཉིད་དབྱེ་བ་དང་བཅས་ཏེ་འཆད་པར། ཕར་ཊིཀ་ཡིད་ཀྱི་མུན་
སེལ་ལས། དབྱེ་ན། སེམས་ཙམ་རྣམ་བདེན་པའི་མཚན་ཉིད། ཐེག་ཆེན་སེམས་
ཙམ་པ་གང་ཞིག སྒོ་ལྔའི་དོན་སྣང་དོན་དམ་པར་སེམས་སུ་བདེན་པར་འདོད་
པའོ། །སེམས་ཙམ་རྣམ་བརྫུན་པའི་མཚན་ཉིད། གང་ཞིག དེ་དོན་དམ་པར་
སེམས་སུ་མི་བདེན་པར་འདོད་པའོ། །ཞེས་གསུངས་སོ། །གསུམ་པ་སྒྲ་བཤད་
ནི། རྒྱུ་མཚན་ཅིའི་ཕྱིར་སེམས་ཙམ་པ་ཞེས་བྱ་ཞེ་ན། ཆོས་ཐམས་ཅད་སེམས་
ཀྱི་བདག་ཉིད་ཙམ་དུ་སྨྲ་བས་སེམས་ཙམ་པའམ་རྣམ་རིག་པ་དང་། རྣལ་འབྱོར་
བའི་གཞིའི་སྒོ་ནས་ལམ་གྱི་སྤྱོད་པ་ཉམས་ལེན་གཏན་ལ་འབེབས་པས་རྣལ་
འབྱོར་སྤྱོད་པ་བ་ཞེས་བྱ་སྟེ། མདོ་ལས། ཀྱེ་རྒྱལ་བའི་སྲས་དག་ཁམས་གསུམ་
པོ་འདི་ནི་སེམས་ཙམ་སྟེ། ཞེས་སོགས་གསུངས་པའི་ཕྱིར་རོ། །བཞི་བ་འདོད་
ཚུལ་ལ། གཞིའི་འདོད་ཚུལ། ལམ་གྱི་འདོད་ཚུལ། འབྲས་བུའི་འདོད་ཚུལ་དང་
གསུམ། དང་པོ་ནི། དྲི་མེད་འོད་ལས། ཡན་ལག་ཅན་ཞེས་བྱ་བ་མེད། །ཕྲ་རབ་
རྡུལ་ཡང་ཡོད་མ་ཡིན། །རྨི་ལམ་ཉམས་སུ་མྱོང་བ་བཞིན། །དམིགས་པ་མེད་
པར་རབ་ཏུ་སྣང་། །གཟུང་དང་འཛིན་པའི་རྣམ་རོལ་བའི། །རྣམ་པར་ཤེས་པ་
དོན་དམ་ཡོད། །ཅེས་པ་རྣམ་འབྱོར་སྤྱོད་པའི་གཞུང་། །རྒྱ་མཚོའི་ཕ་རོལ་ཕྱིན་
58



གྲུབ་མཐའི་རྣམ་བཞག་ལེགས་བཤད་འདོད་འཇོ།
རྣམས་སྒྲོགས། །ཞེས་གསུངས་པ་ལྟར་འཆད་པ་སྟེ། བླང་དོར་རབ་གསལ་ལས།
རྣལ་འབྱོར་སྤྱོད་
ད་པ་སེམས་ཙམ་སྨྲ་བ་དག །མུ་སྟེགས་ཅན་རྣམས་འདོད་པ་ལྟ་བུ་
ཡི། །ཡན་ལག་ཅན་ཞེས་བྱ་བའི་བདག་མེད་ཅིང་། །ཉན་ཐོས་སྡེ་གཉིས་འདོད་
པ་ལྟ་བུ་ཡི། །ཕྲ་རབ་རྡུལ་ཡང་དཔྱད་ན་རྫས་གྲུབ་མེད། །རྨི་ལམ་སྣང་བ་བཞིན་
དུ་ཕྱི་རོལ་གྱི། །དམིགས་པ་དོན་ལ་མེད་ཀྱང་བག་ཆགས་ཀྱི། །དབང་གིས་
དོན་དུ་སྣང་བ་ཙམ་དུ་འདོད། །ཅེས་པ་ལྟར་མུ་སྟེགས་པ་རྣམས་ཀྱིས་བཏགས་
པའི་རྟག་གཅིག་རང་དབང་ཅན་ལ་སོགས་པའི་ཡན་ལག་ཅན་ཞེས་བྱ་བའི་བདག་
ནི་མེད་ཅིང་། ཉི་ཤུ་པར། དྲུག་གིས་གཅིག་ཆར་སྦྱར་བ་ན། །ཕྲ་རབ་རྡུལ་ཆ་དྲུག་
ཏུ་འགྱུར། །དྲུག་པོ་དག་ནི་གོ་གཅིག་ན། །གོང་བུའང་རྡུལ་ཕྲན་ཙམ་དུ་འགྱུར། །
ཞེས་གསུངས་པ་ལ་སོགས་པའི་རིགས་པས་དཔྱད་ན། ཉན་ཐོས་སྡེ་པ་གཉིས་
ཀྱི་འདོད་པའི་རྡུལ་ཕྲ་རབ་ཆ་མེད་དང་། དེ་བསགས་པའི་ཕྱི་རོལ་གྱི་དོན་ཡང་
བདེན་པར་ཡོད་པ་མ་ ཡིན་ལ། ལང་ཀར་གཤེགས་པར། དོན་ཡོད་མ་ཡིན་
སེམས་ཉིད་དེ། །ཕྱི་རོལ་དོན་མཐོང་ལོག་པ་ཡིན།། ཞེས་པ་དང་། བག་ཆགས་
ཀྱིས་ནི་དཀྲུགས་པའི་སེམས། །དོན་དུ་སྣང་བ་རབ་ཏུ་འབྱུང་། །ཞེས་གསུངས་
པ་ལྟར། དོན་མེད་ཀྱང་གཟུགས་ཀྱི་གཞི་དོན་དུ་སྣང་པ་ནི་རྨི་ལམ་དུ་དོན་གྱི་
རྣམ་པ་ཉམས་སུ་མྱོང་བ་བཞིན་དུ་བག་ཆགས་ཀྱི་དབང་གིས་སྣང་བ་ཙམ་ཡིན་
ཞིང་། བླང་དོར་རབ་གསལ་ལས། གཟུང་འཛིན་གཉིས་མེད་རང་རིག་རང་གསལ་
གྱི། །རྣམ་ཤེས་དོན་དམ་ཡོད་པར་འདོད་མོད་ཀྱི། །ཤེས་པ་སྐད་ཅིག་ངོ་བོར་མ་
གྲུབ་པས། །དེ་བསགས་རྒྱུན་ཡང་དོན་ལ་གྲུབ་པ་མེད། །ཅེས་པ་ལྟར་སེམས་
]



ཀུན་མཁྱེན་དགོངས་རྒྱུན་དེབ་ཕྲེང་བདུན་པ།
ཀྱི་གཞི་རྣམ་པར་ཤེས་པ་ཚོགས་བརྒྱུད་དང་དེ་དག་གི་འཁོར་སེམས་ལས་བྱུང་
བ་ཐམས་ཅད་ཀྱང་། གཟུང་དང་འཛིན་པ་མེད་པའི་ཕྱིར། །དེ་ནི་དེ་ལྟར་རང་ཉིད་
གསལ། །ཞེས་པ་ལྟར་གཟུང་འཛིན་གྱི་དྲི་མས་མ་གོས་པའི་རང་རིག་རང་གསལ་
དོན་དམ་པར་ཡོད་པར་འདོད་མོད། དེ་ལྟར་ཡང་རིགས་པ་མ་ཡིན་ཏེ། ཇི་སྐད་
སྐད་ཅིག་མཐོང་བ་བཞིན། །ཐོག་མ་དབུས་ ཀྱང་བརྟགས་པར་གྱིས། །ཐོག་
མ་དབུས་དང་ཐོ་མ་ཡང་། །སྐད་ཅིག་བཞིན་དུ་བསམ་བྱས་ན། །འཇིག་རྟེན་
སྐད་ཅིག་ལ་མི་གནས། །ཞེས་གསུངས་པ་ལྟར་ཤེས་པ་སྐད་ཅིག་གི་ངོ་བོར་
བདེན་པར་མ་གྲུབ་པས་དེ་བསགས་པའི་རྒྱུན་ཡང་བདེན་པར་མི་འགྲུབ་པའི་
ཕྱིར་དང་། གཟུང་བ་མེད་ན་དེ་འཛིན་མེད། ཅེས་པ་ལྟར། གཟུང་བྱའི་ཡུལ་
བདེན་པར་མ་གྲུབ་པས་དེ་འཛིན་གྱི་ཤེས་པའང་བདེན་པར་མ་གྲུབ་པའི་ཕྱིར་
རོ། །སྔར་བཞིན་ལྡན་མིན་འདུ་བྱེད་ནི་སེམས་དང་སེམས་བྱུང་གི་གནས་སྐབས་
ལ་བཏགས་པ་ཙམ་དང་། འདུས་མ་བྱས་ཀྱང་མེད་དགག་ཡིན་པས་རྫས་སུ་
གྲུབ་པ་མེད་པར་འདོད་དོ། །དེ་ལྟར་གཞན་སྟོང་སྙིང་པོ་ལས། སེམས་ཙམ་པ་
ནི། གཟུགས་སོགས་ཕྱི་རོལ་གྱི་ཡུལ་རྣམས་རྨི་ལམ་གྱི་གཟུགས་སོགས་ལྟར་
ཤེས་པ་ཉིད་དེ་དང་དེར་སྣང་བ་ཡིན་གྱི། ཕྱི་རོལ་ན་དེ་ལྟར་སྣང་བ་མེད་དེ་དཔེར་
ན་གཟུགས་ལ་མཚོན་ན། མིག་གི་དབང་པོར་གྲགས་པ་ཡང་། མིག་གི་རྣམ་
པར་སྣང་བའི་སེམས་ཡིན་པས། མིག་རང་མཚན་པ་ཞིག་མེད་ལ། གཟུགས་སུ་
གྲགས་པ་ཡང་གཟུགས་ཀྱི་རྣམ་པར་སྣང་བའི་སེམས་ཡིན་པས་གཟུགས་རང་
མཚན་པ་ཞིག་མེད་ལ། གཟུགས་སུ་གྲགས་པ་ཡང་གཟུགས་ཀྱི་རྣམ་པར་སྣང་
6)



གྲུབ་མཐའི་རྣམ་བཞག་ལེགས་བཤད་འདོད་འཇོ།
བའི་སེམས་ཡིན་པས་གཟུགས་རང་མཚན་པ་མེད་ཅིང་དེ་དག་ལས་མིག་གི་རྣམ་
པར་ཤེས་པ་སྐྱེས་པར་སྣང་པ་ཙམ་ཡིན་པས་། གསུམ་ཀར་ཡང་ཐ་དད་པར་སྣང་
བ་ནི་འཁྲུལ་བ་ཡིན་ཅིང་། ཤེས་པའི་ངོ་བོར་རྫས་གཅིག་པས། མིག་ཤེས་ཀྱི་
གཟུགས་མཐོང་བ་ནི། རང་གིས་རང་མཐོང་བ་ཡིན་ཅིང་། གཟུགས་ཀྱི་རྣམ་པ་
འཆར་བའི་རྒྱུ། ཤེས་པ་ལས་གཞན་ཕྱི་རོལ་ཏུ་རྣམ་པ་གཏོད་བྱེད་གཟུགས་སུ་
གྲུབ་པ་ནི་གཏན་ནས་མེད་དོ། །འོན་ཀྱང་མ་བརྟགས་མ་དཔྱད་པའི་ངོར་མིག་
གིས་གཟུགས་མཐོང་ཞེས་སོགས་འདོད་ཀྱང༌། དཔྱད་ན་གཟུགས་ནི་མ་གྲུབ།
གཟུགས་སུ་སྣང་བའི་ཤེས་པ་དེ་ནི་བདེན་པར་གྲུབ་བོ། །དེས་ན་འདི་ནི་རྣམ་ཤེས་
སོགས་ཤེས་པ་ཐམས་ཅད་ཀྱི་ངོ་བོར་བདེན་པར་གྲུབ་ལ། ཡུལ་ཕྱི་རོལ་ན་ཡོད་པ་
ལྟར་སྣང་བ་གཟུང་ཆ་དང་། རིག་པ་ནང་ན་ཡོད་པ་ལྟར་སྣང་བ་འཛིན་ཆ་སྟེ་དེ་
གཉིས་འཁྲུལ་བ་ཡིན་པས་ཕྱིར། གཟུང་འཛིན་གཉིས་མེད་ལ། གཟུང་འཛིན་
གཉིས་སྤངས་པའི་རྣམ་པར་ཤེས་པ་ནི་བདེན་པར་འདོད་དོ། །ཞེས་འདོད་པས་
གཟུང་ཆ་དང་འཛིན་ཆ་གཉིས་ཐ་དད་མ་གྲུབ་པས་གཟུང་འཛིན་གཉིས་མེད་
ཀྱི་གོ་ཆོད་པ་དང༌། རྣམ་ཤེས་ཀྱི་རང་ངོ་ཙམ་ཡེ་ཤེས་སུ་འདོད་པ་ཡིན་ནོ།
སེམས་ཙམ་ཁོ་རང་གི་རང་ལུགས་ཀྱི་གཟུང་འཛིན་བཀག་པར་རློམ་ཡང་གྲུབ་
མཐའ་གོང་མས་གཞལ་ན་གཟུང་འཛིན་བཀག་པར་མ་སོང་སྟེ་གཟུང་འཛིན་རྫས་
གཞན་མེད་པ་ཙམ་ཁས་བླངས་བ་ཡིན་ ཀྱང༌། འཛིན་པ་རང་ངོས་ནས་ཁས་
བླངས་བར་སོང་བས་སོ། །དེ་ལྟར་ན་འདིའི་འདོད་པའི་གཟུགས་སོགས་ཕྱི་
དོན་དུ་སྣང་བའི་རྣམ་རིག་བདེན་གྲུབ་དང༌། རྣམ་ཤེས་ཀྱི་ངོ་ལྡོག་ཙམ་གཟུང་
61



ཀུན་མཁྱེན་དགོངས་རྒྱན་དེབ་ཕྲེང་བདུན་པ།
འཛིན་གཉིས་མིན་གྱི་ཡེ་ཤེས་སུ་འདོད་པ་དང་། འཛིན་པའི་ངོ་བོ་རྣམ་ཤེས་ཉིད་
ལ་མི་འདོད་པ་ར་ཡུལ་དུ་སྣང་བའི་རྣམ་རིག་ལས་ཐ་དད་པར་སྣང་བའི་ཆ་ཙམ་
ལ་འདོད་པ་ནི་འཁྲུལ་བ་ཡིན་ལ། གཞན་རྣམས་མ་ནོར་བའོ། །ཞེས་གསུངས་
སོ། །ཡང་ལུགས་འདི་ལ་གྲུབ་མཐའི་རྣམ་བཞག་དོན་གསལ་ལས། སེམས་
ཙམ་པས་ནི་ཆོས་རྣམས་ཀུན། །སྟོང་བ་ནམ་མཁའི་མེ་ཏོག་ལྟར། །ཆད་པར་
ལྟ་བ་མ་རུང་པ། །མི་དབང་ཁྱོད་ཀྱིས་ཤེས་པར་འཚལ། །ཞེས་ཆོས་ཐམས་ཅད་
སྟོང་བ་ནམ་མཁའི་མེ་ཏོག་ལྟར་དངོས་སུ་ཁས་མི་ལེན་ཡང་དོན་གྱིས་ཁས་ལེན་
ཡིན་སྙམ་སྟེ་དཔྱད་པར་བྱའོ། །གཉིས་པ་ལམ་གྱི་འདོད་ཚུལ་ལ་གསུམ། དང་
པོ་ལམ་གྱི་དམིགས་པ་ནི། བདེན་བཞིའི་ཁྱད་ཆོས་མི་རྟག་སོགས་བཅུ་དྲུག་དང་།
གཟུང་འཛིན་རྫས་ཐ་དད་དུ་གྲུབ་པས་སྟོང་བའི་ཆོས་ཀྱི་བདག་མེད་རྣམས་སོ། །
གཉིས་པ་ལམ་གྱི་སྤང་བྱ་ནི། རྩ་ཉོན་དྲུག ཉེ་ཉོན་ཉི་ཤུ་སོགས་ཉོན་སྒྲིབ་དང༌།
ཆོས་ཀྱི་བདག་འཛིན་བག་ཆགས་དང་བཅས་པ་ སོགས་ཤེས་སྒྲིབ་རྣམས་ཡིན་
པའོ། །ཐེག་དམན་སློབ་པ་རྣམས་ཀྱིས་ཉོན་སྒྲིབ་སྤང་བྱའི་གཙོ་བོར་བྱེད་ཀྱང་།
ཤེས་སྒྲིབ་སྤང་བར་མི་བྱེད་དོ། །བྱང་སེམས་རྣམས་ཀྱིས་ཤེས་སྒྲིབ་སྤང་བྱའི་
གཙོ་བོར་བྱེད་དོ། །གསུམ་པ་ལམ་གྱི་རང་བཞིན་ནི། ཐེག་པ་གསུམ་པོ་རེ་རེ་
ལའང་ཚོགས་སྦྱོར་མཐོང་སྒོམ་མི་སློབ་ལམ་དང་ལྔའི་རྣམ་བཞག་བྱེད་དོ། །
ལུགས་འདིར་ས་བཅུའི་རྣམ་བཞག་བྱེད་དོ། །དེ་ཡང་བྱེ་མདོ་གཉིས་ཀྱིས་ས་
བཅུའི་རྣམ་བཞག་མི་བཞེད་པ་དང༌། འདིར་བཞེད་པ་ནི་རྟེན་གཞི་མདོའི་དབང་
གིས་ཡིན་པའོ། །ལུགས་འདིའི་མདོ་ནི་འཁོར་ལོ་ཐ་མ་དང་། བསྟན་བཅོས་ལུགས་
62



གྲུབ་མཐའི་རྣམ་བཞག་ལེགས་བཤད་འདོད་འཇོ།
འདིའི་སློབ་དཔོན་བཙུན་པ་ཆེན་པོ་ཨ་བི་ཏན་དང་། ཛཱ་ན་ཏ་ལ་སོགས་པ་སེམས་
ཙམ་པའི་སློབ་དཔོན་ལྔ་བརྒྱ་དེ་དག་གིས་མཛད་པའི་བསྟན་བཅོས་དག་ཡིན་
མོད་བོད་དུ་མ་འགྱུར་བ་ཡིན་ཏེ། གཞན་སྟོང་དབུ་མའི་རྒྱུན་གྱི་ལུང་སྦྱོར་ལས།
འོ་ན་སེམས་ཙམ་གྱི་མདོ་དང་བསྟན་བཅོས་ལོགས་སུ་མེད་པར་འགྱུར་སྙམ་ན།
མདོ་ སྡེ་ ནི་ལོགས་སུ་ཡོད་པ་མ་ཡིན་ཏེ། དཔེར་ན་ བྱེ་ མདོ་ གཉིས་ལ་ ཡང་
མདོ་སྡེ་ཐ་དད་མེད་པ་བཞིན་ནོ། །སེམས་ཙམ་པའི་
འི་བསྟན་བཅོས་ཐོར་བུ་འགའ་
ཞིག་ནི་ཡོད་པར་གསལ་ན་ཡང་། བྱམས་ཆོས་དང་། ཐོགས་མེད་སྐུ་མཆེད་ཀྱི་
གཞུང་གི་རྗེས་སུ་འབྲང་བ་ནི་མ་ཡིན་ཏེ། བྱང་ཆུབ་སེམས་འགྲེལ་སོགས་ཐོགས་
མེད་སྐུ་མཆེད་ཀྱི་སྔོན་དུ་བྱུང་བའི་བསྟན་བཅོས་ནས་བཀག་པ་སོགས་
འས་ཀྱིས་
འཕགས་པ་ནཱ་གཱ་རྫུ་ནཱའི་སྔ་རོལ་དུ་བྱུང་བའི་ཕྱིར་རོ། །དེས་ན་བཙུན་པ་ཆེན་
པོ་ཨ་བི་ཏརྐ་དང༌། ཛྙཱ་ན་ཏ་ལ་སོགས་པ་རྣལ་འབྱོར་སྤྱོད་པའི་སློབ་དཔོན་ལྔ་
བརྒྱ་བྱུང་བར་གྲགས་པ་ལྟར་ཡིན་པར་མངོན་ནོ། །དེ་དག་གི་བསྟན་བཅོས་ནི་
བོད་དུ་མ་འགྱུར་བ་ཡིན་ཏེ། སྡེ་བ་བཅོ་བརྒྱད་ཀྱི་བསྟན་བཅོས་རྣམས་བཞིན་ནོ། །
ཞེས་དང༌། གཞན་སྟོང་སྙིང་པོ་ལས། ཐེག་ཆེན་པ་དེ་རྣམས་ཐེག་ཆེན་གྱི་མདོ་
ཐམས་ཅད་བཀར་འདོད་ཀྱང༌། སེམས་ཙམ་པ་རྣམས་ནི་མདོ་སྡེ་དགོངས་པ་
ངེས་འགྲེལ་དང་། ལང་ཀར་གཤེགས་པ་དང་། རྒྱན་སྟུག་པོ་དང་། ཕལ་པོ་ཆེ་
སྟེ་མདོ་བཞིར་གྲགས་པ་རྣམས་ངེས་དོན་དུ་འཛིན་ཏེ། གཞན་རྣམས་དྲང་དོན་
དུ་འདོད་ལ། གྲུབ་མཐའ་བྱེད་པ་པོ་ནི་སྔོན་གྱི་སློབ་དཔོན་ལྔ་བརྒྱ་པོའོ། །ཞེས་
གསུངས་སོ། །དེས་ན་རང་གཞན་ཁ་ཅིག་གིས་ཐོགས་མེད་སྐུ་མཆེད་སེམས་
63



ཀུན་མཁྱེན་དགོངས་རྒྱན་དེབ་ཕྲེང་བདུན་པ།
ཙམ་པའི་སློབ་དཔོན་ཡིན་ཟེར་བ་མི་འཐད་དེ། གཞན་སྟོང་དབུ་མའི་ལུང་སྦྱོར་
ལས། ཐོགས་མེད་སྐུ་མཆེད་རྗེས་འབྲང་དང་བཅས་པ་རྣམས་དབུ་མ་ཁོ་ན་ལ་
ཡོངས་སུ་སྤྱོད་དོ་ཞེས་ཤེས་པར་བྱའོ། །ཞེས་སོ། །གསུམ་པ་འབྲས་བུའི་རྣམ་
བཞག་ནི། ཉན་རང་གཉིས་ཀྱིས་རང་དོན་དུ་ལམ་ལྔ་རིམ་གྱིས་བགྲོད་ནས་ཉོན་
སྒྲིབ་སྤངས་བ་ན་ཐེག་དམན་དགྲ་བཅོམ་པའི་གོ་འཕང་ཐོབ་པ་ཡིན་ནོ། །རང་
རྒྱལ་ལ་འདོད་རྟེན་ཅན་མ་གཏོགས་མེད་པར་གསུངས་སོ། །རང་རྒྱལ་བསྩལ་
བ་བརྒྱར་བསོད་ནམས་ཀྱི་ཚོགས་བསགས་པ་ཡོད་པ་དང་། དེའི་དབང་གིས་
འབྲས་བུ་ཡང་ཉན་ཐོས་ལས་མཆོག་ཡིན་པ་སོགས་ཡོན་ཏན་ཁྱད་པར་དུ་འཕགས་
པ་ཡོད་པའི་ཕྱིར་རོ། །མཐར་ཐུག་ཐེག་པ་གསུམ་གྲུབ་ཏུ་འདོད་དོ། །ཐེག་ཆེན་
གྱི་གྲངས་མེད་གསུམ་གྱི་ཚོགས་དང་འབྲེལ་བའི་སྒོ་ནས་ལམ་ལྔ་ས་བཅུ་བགྲོད་
དེ་རྒྱུན་མཐའི་བར་ཆད་མེད་ལམ་གྱིས་སྒྲིབ་གཉིས་ཟད་པས་སྤངས་ཏེ། སྐུ་
བཞི་མངོན་དུ་བྱེད་པ་ཡིན་ནོ།། །།
སྨྲས་པ། ཁམས་གསུམ་སེམས་ཙམ་སྨྲ་བའི་གྲུབ་མཐའ་ཡི། །
རྣམ་བཞག་ཆུ་གཏེར་ལས་འཁྲུངས་རིན་ཆེན་གཏེར། །
མ་འདྲེས་ཀུན་གསལ་རྒྱུ་སྐར་རྣམ་བཀྲ་བའི། །
གྲུབ་མཐའ་རྒྱ་མཚོའི་འཇུག་ངོགས་འདི་ལོངས་ཤིག །
ཅེས་གྲུབ་མཐའི་རྣམ་བཞག་ལུང་རིགས་གཏེར་མཛོད་ལེགས་བཤད་འདོད་འཇོ་
ཞེས་བྱ་བ་ལས་སེམས་ཙམ་པའི་གྲུབ་མཐའི་སྐབས་ཀྱི་ངལ་གསོ་བའི་ཚིགས་སུ་
བཅད་པའོ།། །།
64



གྲུབ་མཐའི་རྣམ་བཞག་ལེགས་བཤད་འདོད་འཇོ།
༈ བཞི་བ་དབུ་མ་པའི་གྲུབ་མཐའི་རྣམ་བཞག་བཤད་པ་ལ།
མཚན་ཉིད། དབྱེ་བ། སྒྲ་བཤད། དབུ་མ་པའི་གྲུབ་མཐའ་སོ་སོའི་དོན་བཤད་པ་
དང་བཞི། དང་པོ་ནི། དོན་དམ་པར་བདེན་དངོས་སོགས་སྤྲོས་མཐའ་དངོས་
སུ་ཁས་མི་ལེན་པའི་ཐེག་ཆེན་གྱི་གྲུབ་མཐའ་སྨྲ་བ་དེ། དབུ་མ་པའི་མཚན་ཉིད་ཡིན་
ཏེ། ཉ་ཊཱིཀ་ཡིད་ཀྱི་མུན་སེལ་ལས། དབུ་མ་པའི་མཚན་ཉིད། ཐེག་ཆེན་པ་
གང་ཞིག དོན་དམ་པར་བདེན་དངོས་ཁས་མི་ལེན་པ། ཞེས་དང་། གྲུབ་མཐའི་རྣམ་
བཞག་དོན་གསལ་ལས། དབུ་མ་པས་ནི་ཆོས་རྣམས་ཀུན། །གདོད་ནས་མ་
བཅོས་རང་བཞིན་སྟོང་། །ཡོད་མེད་མཐའ་གཉིས་རྣམ་གྲོལ་བ། །མཐའ་བྲལ་རྣམ་
དག་ཉིད་དུ་འདོད། །ཅེས་དབུ་མ་པས་ཆོས་ཀུན་སྤྲོས་མཐའ་ཐམས་ཅད་དང་
བྲལ་བར་འདོད་པར་གསུངས་སོ། །
གཉིས་པ་དབྱེ་བ་ནི། འཁོར་ལོ་བར་བའི་
རྗེས་འབྲང་གི་དབུ་མ་པ་དང་། འཁོར་ལོ་ཐ་མའི་རྗེས་འབྲང་གི་དབུ་མ་པ་གཉིས་
ཡོད་དེ། བླང་དོར་རབ་གསལ་འགྲེལ་བ་ལས། ཀུན་རྫོབ་རྣམ་ཤེས་ལ་སྣང་
ཡང་དཔྱད་ན་རང་བཞིན་མེད་པར་སྟོན་པ་བཀའ་བར་བ་དང་མཐུན་པའི་དབུ་
མ་དང༌། ཞེས་དང༌། དོན་དམ་ཡེ་ཤེས་ལ་སྣང་ཡང་མུ་བཞིའི་སྤྲོས་པ་དང་བྲལ་
བར་སྟོན་པ་བཀའ་ཐ་མ་དང་མཐུན་པའི་དབུ་མའོ། །ཞེས་གསུངས་སོ། །ཡང་
ན་དབུ་མ་རང་སྟོང་བ་དང་། དབུ་མ་གཞན་སྟོང་བ་གཉིས་ཡོད་ལ། དབུ་མ་
རང་སྟོང་བ་
ང་བ་ཡང་སེམས་ཙམ་ལས་འདས་པའི་ཕྱིར་དབུ་མ་ཙམ་ཡིན་ཀྱང་དབུ་
མ་པ་མཐར་ཐུག་མ་ཡིན་ཏེ། གཞན་སྟོང་དབུ་མའི་རྒྱན་ལས། རང་སྟོང་སེམས་
65



ཀུན་མཁྱེན་དགོངས་རྒྱན་དེབ་ཕྲེང་བདུན་པ།
ཙམ་ལས་ནི་འདས་པའི་ཕྱིར། །དབུ་མ་ཡིན་མོད་དབུ་མའི་མཐར་ཐུག་མིན། །
ཞེས་གསུངས་སོ། །ཡང་དབུ་མ་པ་ལ་དབུ་མ་ཕལ་བ་དང་དབུ་མ་ཆེན་པོ་གཉིས་
ཡོད་དེ། གཞན་སྟོང་སྙིང་པོ་ལས། དབུ་མ་པ་ལ་དབུ་མ་ཕལ་པ་དང་དབུ་མ་
ཆེན་པོ་གཉིས་ཀྱི་ཕལ་པ་ལ་བོད་ཡུལ་འདིར་རང་སྟོང་དུ་གྲགས་ཤིང༌། རྒྱ་བོད་
གཉིས་ཀར་དུ་ངོ་བོ་ཉིད་མེད་པར་སྨྲ་བ་ཞེས་གྲགས་པ་སྟེ། སློབ་དཔོན་སངས་
རྒྱས་བརྐྱངས་དང༌། ལེགས་ལྡན་འབྱེད་དང༌། རྣམ་གྲོལ་སྡེ་དང་། ཞི་བ་མཚོ་
རྗེས་འབྲང་དང་བཅས་པ་རྣམས་ཀྱི་ལུགས་སོ། །ཞེས་གསུངས་སོ། །དེས་ན་
གཙོ་བོར་འཁོར་ལོ་བར་བའི་རྗེས་འབྲང་གི་དབུ་མ་པ། དབུ་མ་ཕལ་བ། དབུ་
མ་རང་སྟོང་བ་རྣམས་དོན་གཅིག གཙོ་བོར་འཁོར་ལོ་ཐ་མའི་རྗེས་འབྲང་གི་
དབུ་མ་པ། དབུ་མ་གཞན་སྟོང་བ། འཁོར་ལོ་ཐ་མའི་རྗེས་འབྲང་གི་རྣམ་རིག་
ཙམ་གྱི་དབུ་མ་པ་རྣམས་དོན་གཅིག་ཡིན་ནོ། །ཡང་དབྱེ་ན་འཇིག་རྟེན་གྲགས་
སྡེ་སྤྱོད་པའི་དབུ་མ་པ། མདོ་སྡེ་སྤྱོད་པའི་དབུ་མ་པ། རྣལ་འབྱོར་སྤྱོད་པའི་
དབུ་མ་པ་གསུམ་ཡོད་དེ། བསྟན་པ་སྤྱི་འགྲེལ་གྱི་རྣམ་བཤད་ལས། ཡང་
གསུམ་དུ་ཡང་འབྱེད་དེ། འཇིག་རྟེན་གྲགས་སྡེ་སྤྱོད་པའི་དབུ་མ་པ། མདོ་
སྡེ་སྤྱོད་པའི་དབུ་མ་པ། རྣལ་འབྱོར་སྤྱོད་པའི་དབུ་མ་པའོ། །འབྱེད་ཚུལ་གཞན་
ཡང་བཤད་དོ། །དང་པོ་ནི། ཐལ་འགྱུར་བ་སྟེ་ཟླ་གྲགས་སོགས་ལ་ཟེར་ཞིང་།
ཕྱི་མ་གཉིས་ལ་རང་རྒྱུད་པ་ཟེར་རོ། །ཞེས་སོ། །ཡང་ན་འཁོར་ལོ་བར་བའི་རྗེས་
འབྲང་གི་དབུ་མ་ལ། དབུ་མ་རང་རྒྱུད་པ་དང་། དཔལ་ལྡན་ཐལ་འགྱུར་བ་
དང་གཉིས་ཡོད་དེ། བསྟན་པ་སྤྱི་འགྲེལ་གྱི་རྣམ་བཤད་ལས། དབུ་མ་པ་ལ་
66



གྲུབ་མཐའི་རྣམ་བཞག་ལེགས་བཤད་འདོད་འཇོ།
ཐལ་འགྱུར་བ་དང་རང་རྒྱུད་པ་གཉིས་སུ་འབྱེད་ཅིང་། ཞེས་སོ། ། གསུམ་པ་
སྒྲ་བཤད་པ་ནི། རྟག་ཆད་ཀྱི་སྤྲོས་པའི་མཐའ་ཐམས་ཅད་དང་བྲལ་བའི་དབུས་
ཁས་ལེན་པས་ན་དབུ་མ་པ་ཞེས་བརྗོད་དོ། །
བཞི་བ་དབུ་མ་པའི་གྲུབ་
མཐའ་སོ་སོའི་དོན་བཤད་པ་ལ། རང་རྒྱུད་པ། ཐལ་འགྱུར་བ། དབུ་མ་གཞན་
སྟོང་བའི་གྲུབ་མཐའ་བཤད་པ་དང་གསུམ། དང་པོ་རང་རྒྱུད་པ་ལ། མཚན་
ཉིད། དབྱེ་བ་གཉིས། དང་པོ་ནི། འཁོར་ལོ་བར་བའི་རྗེས་འ:
ས་འབྲང་གི་དབུ་མ་
པ་གང་ཞིག རང་རྒྱུད་ཀྱི་སྦྱོར་ངག་རང་ལུགས་ལ་ཁས་བླངས་ནས་དངོས་སྨྲ་
འགོག་པ། རང་རྒྱུད་པའི་མཚན་ཉིད་ཡིན་ཏེ། ཕར་ཕྱིན་ཡིད་ཀྱི་མུན་སེལ་ལས།
མ་རང་རྒྱུད་པའི་མཚན་ཉིད། དབུ་མ་གང་ཞིག རང་རྒྱུད་ཀྱི་སྦྱོར་ངག་
རང་ལུགས་ལ་ཁས་བླངས་ནས་དངོས་སྨྲ་འགོག་པ། ཞེས་གསུངས་སོ། །དེའི་
སྒྲ་བཤད་ནི། རང་རྒྱུད་ཀྱི་རྟགས་ཁས་བླངས་ནས་གཞན་གྱི་ལོག་རྟོག་འགོག་
པར་བྱེད་པས་ན་རང་རྒྱུད་པ་ཞེས་བརྗོད་དེ། བསྟན་པ་སྤྱི་འགྲེལ་གྱི་རྣམ་བཤད་
ལས། རང་ལུགས་ལ་རང་རྒྱུད་ཀྱི་རྟགས་ཁས་བླངས་ནས་གཞན་གྱི་ལོག་རྟོག་
འགོག་པ་དབུ་མ་རང་རྒྱུད་པར་འདོད་དོ། །གཉིས་པ་དབྱེ་ན། མདོ་སྡེ་སྤྱོད་པའི་
དབུ་མ་རང་རྒྱུད་པ་དང་། རྣལ་འབྱོར་སྤྱོད་པའི་དབུ་མ་རང་རྒྱུད་པ་དང་གཉིས།
དང་པོ་མདོ་སྡེ་སྤྱོད་པའི་དབུ་མ་རང་རྒྱུད་པའི་མཚན་ཉིད་དང་། འདོད་ཚུལ་དང་
གཉིས། དང་པོ་ནི། ཀུན་རྫོབ་ཏུ་ཕྱི་དོན་གྲུབ་པར་ཁས་ལེན་པའི་དབུ་མ་རང་
རྒྱུད་པ་དེ། མདོ་སྡེ་སྤྱོད་པའི་དབུ་མ་རང་རྒྱུད་པའི་མཚན་ཉིད་ཡིན་ཏེ། བསྟན་
j7



པའི་དབུ་མ་རང་རྒྱུ
ཀུན་མཁྱེན་དགོངས་རྒྱུན་དེབ་ཕྲེང་བདུན་པ།
པ་སྤྱི་འགྲེལ་གྱི་རྣམ་བཤད་ལས། ཀུན་རྫོབ་ཏུ་ཕྱི་རོལ་གྱི་དོན་གྲུབ་པར་འདོད་
མ་རང་རྒྱུད་པ་ལ། མདོ་སྡེ་སྤྱོད་པའི་དབུ་མ་བ་ཟེར་ཏེ་སློབ་དཔོན་
ལེགས་ལྡན་འབྱེད་རྗེས་འབྲང་དང་བཅས་པའོ། །ཞེས་སོ། །གཉིས་པ་འདོད་
ཚུལ་ནི། ཕྱི་དོན་འདོད་ཅིང་རང་རིག་ཁས་མི་ལེན་པ་དང་། བདེན་གཉིས་ཀྱིས་
བསྡུས་པའི་ཆོས་ཐམས་ཅད་བདེན་པར་མ་གྲུབ་ལ། ཆོས་ཀྱི་བདག་མེད་ཕྲ་
མོ་ཡང་བདེན་པར་གྲུབ་པས་སྟོང་བའི་མེད་དགག་ལ་འདོད་དོ། །ཉན་རང་
རིགས་ངེས་ཀྱིས་གང་ཟག་གི་བདག་མེད་བསྒོམ་བྱའི་གཙོ་བོར་བྱས་པ་ལས་
ཆོས་ཀྱི་བདག་མེད་མ་རྟོགས་པའོ། །ཕྱི་དོན་གྲུབ་པར་འཛིན་པའི་བློ་ཤེས་
བ་མ་ཡིན་པར་བློ་དོན་མཐུན་དུ་འདོད་དོ། །ཉན་རང་གཉིས་ཀྱིས་སྤང་བྱ་
ཉོན་སྒྲིབ་ཙམ་བྱེད་པ་དང་། རྟོགས་བྱའི་གང་ཟག་གི་བདག་མེད་ལ་ཁྱད་པར་
མེད་པར་བཞེད་དོ། །ཉན་རང་གཉིས་ལ་ཞུགས་གནས་བརྒྱད་ཀྱི་རྣམ་བཞག་
མཛད་ལ། ཐེག་ཆེན་རིགས་ངེས་རྣམས་ཀྱིས་སྒྲིབ་གཉིས་རིམ་ཅན་
་ཅན་དུ་སྤངས་
བ་ཡིན་ཏེ། ས་བརྒྱད་པ་ཐོབ་པའི་སྐབས་སུ་ཉོན་སྒྲིབ་སྤངས་པ་ཡིན་པར་རྟོག་
གེ་འབར་བར་གསུངས་ཏེ། དེ་ལས། གང་གི་ཕྱིར་ས་བརྒྱདཔའི་བྱང་ཆུབ་སེམས་
དཔའ་ཁོ་ན་ཉོན་མོངས་པ་དང་བྲལ་བ་དགྲ་བཅོམ་པ་དང་འདྲ་ནའང་ཐབས་ཀྱིས་
འདོད་པའི་ཡོན་ཏན་ལྔ་མངོན་པར་སྤྲུལ་ནས་བྱང་ཆུབ་སེམས་དཔའ་རྣམས་དང་
གྲོས་སུ་མཛད་དེ། རྒྱ་ཆེ་ཞིང་རྣམ་པ་མང་པའི་ཉོན་མོངས་པ་ཅན་ལྟ་བུའི་སྤྱོད་
པ་དང་སྟོན་པར་མཛད་དེ། ཞེས་གསུངས་སོ། །
གཉིས་
་ པ་ རྣལ་ འབྱོར་ སྤྱོད་
68



གྲུབ་མཐའི་རྣམ་བཞག་ལེགས་བཤད་འདོད་འཇོ།
པའི་དབུ་མ་རང་རྒྱུད་པ་བཤད་པ་ལ། མཚན་ཉིད། འདོད་ཚུལ་བཤད་པ་དང་
གཉིས། དང་པོ་ནི། ཡང་དག་ཀུན་རྫོབ་ཙམ་དུ་ཕྱི་དོན་མེད་ཅིང་རང་རིག་འདོད་
པའི་དབུ་མ་རང་རྒྱུད་པ་དེ། རྣལ་འབྱོར་སྤྱོད་པའི་དབུ་མ་རང་རྒྱུད་པའི་མཚན་
ཉིད། མཚན་གཞི་ སློབ་དཔོན་ཞི་འཚོ། སེང་བཟང་སོགས་སོ། །མཚན་ཉིད་
དང་མཚན་གཞི་དེ་ལྟར་འཐད་དེ། བསྟན་པ་སྤྱི་འགྲེལ་གྱི་རྣམ་བཤད་ལས། ཡང་
དག་ཀུན་རྟོགས་པ་ཙམ་དུ་ཡང་ཕྱི་རོལ་གྱི་དོན་གྲུབ་པ་མེད་ཀྱི་ཕྱི་རོལ་དོན་དུ་སྣང་
བ་ཐམས་ཅད་སེམས་ཙམ་གྱི་བདག་ཉིད་དམ་སེམས་ཀྱི་སྣང་བ་ཙམ་ཡིན་ཞེས་
འདོད་པའི་དབུ་མ་རང་རྒྱུད་པ་ལ་རྣལ་འབྱོར་སྤྱོད་པའི་དབུ་མ་བ་ཞེས་བཤད་
དོ། །དེ་ནི་སློབ་དཔོན་ཞི་བ་འཚོ། སེང་བཟང་ལ་སོགས་པའོ། །ཞེས་གསུངས་
སོ། །གཉིས་པ་འདོད་ཚུལ་ལ། རང་རིག་འདོད་ཅིང་ཕྱི་དོན་མི་འདོད་ལ། དེ་
ཙམ་མ་གཏོགས་ཕལ་ཆེར་མདོ་སྡེ་སྤྱོད་པའི་དབུ་མ་རང་རྒྱུད་པ་དང་འདྲའོ། །
གཉིས་པ་དབུ་མ་ཐལ་འགྱུར་བ་ལ།
མཚན་ཉིད། སྒྲ་བཤད། འདོད་ཚུལ་དང་གསུམ། དང་པོ་ནི། རང་རྒྱུད་ཀྱི་སྦྱོར་
ངག་མི་འགོད་པར་ཐལ་འགྱུར་ཡང་དག་གིས་དངོས་སྨྲ་འགོག་པའི་དབུ་མ་
རང་སྟོང་བ་དེ། ཐལ་འགྱུར་བའི་མཚན་ཉིད་ཡིན་ཏེ། ཉ་ཊིཀ་ཡིད་ཀྱི་མུན་སེལ་
ལས༔ ཐལ་འགྱུར་བའི་མཚན་ཉིད། གང་ཞིག རང་ལུགས་ལ་རང་རྒྱུད་ཀྱི་
སྦྱོར་ངག་མི་འགོད་ པར་ཐལ་འགྱུར་ཡང་དག་གིས་དངོས་སྨྲ་འགོག་པའོ། །
ཞེས་གསུངས་སོ། །མཚན་གཞི་ནི། དཔལ་ལྡན་ཟླ་བ་གྲགས་པ། སངས་རྒྱས་
བསྐྱངས་སོགས་སོ། །གཉིས་པོ་སྒྲ་བཤད་ནི། ཐལ་འགྱུར་ཙམ་གྱིས་གཞན་གྱི་
6)



ཀུན་མཁྱེན་དགོངས་རྒྱུན་དེབ་ཕྲེང་བདུན་པ།
ལོག་རྟོག་འགོག་པར་ཁས་ལེན་པས་ན་ཐལ་འགྱུར་བ་ཞེས་བརྗོད་དེ། བསྟན་
པ་སྤྱི་འགྲེལ་གྱི་རྣམབཤད་ལས། རང་ལུགས་ལ་རང་རྒྱུད་ཀྱི་རྟགས་ཁས་མི་
ལེན་པར་ཐལ་འགྱུར་ཙམ་གྱིས་གཞན་གྱི་ལོག་རྟོག་འགོག་པའི་དབུ་མ་པ་ནི།
དབུ་མ་ཐལ་འགྱུར་པ། ཞེས་སོ། །གསུམ་པ་འདོད་ཚུལ་ནི། ཆོས་ཐམས་ཅད་
རང་མཚན་གྱིས་མ་གྲུབ་པ་དང༌། བདེན་པར་མ་གྲུབ་པར་འདོད་ལ། བདེན་
གྲུབ་ཀྱིས་སྟོང་བ་ཙམ་ཆོས་ཀྱི་བདག་མེད་འདོད་དོ། །ཐེག་པ་གསུམ་པོ་རང་
རང་གི་ཐར་བ་ཐོབ་པ་ལ་ཆོས་ཀྱི་བདག་མེད་རྟོགས་དགོས་པར་འདོད་ཅིང་།
སྒྲུབ་བྱེད་ཀྱི་རིགས་པ་གསུམ་དང་ལུང་དགུ་ཡོད་ལ་སྔར་བདག་གིས་གཞན་སྟོང་
བགྲོ་གླེང་ཐེངས་དང་པོའི་དྲིས་ལན་དུ་བཤད་ཟིན་ཏོ། །རང་རིག་མི་འདོད་དེ།
དབུ་མ་ཚིག་གསལ་དང་འཇུག་པ་རྩ་འགྲེལ་སོགས་ལས་བཀག་པའི་ཕྱིར་རོ། །
རྣམ་ཤེས་ཚོགས་དྲུག་ལས་བརྒྱུད་མི་འདོད་པ་འདྲ་སྟེ། མདོ་ལས་ཀུན་གཞི་བསྟན་
པ་ནི་སྟོང་ཉིད་ལ་དགོངས་པར་གསུངས་ཏེ། འཇུག་པ་རང་འགྲེལ་ལས། དངོས་
པོ་ཐམས་ཅད་ཀྱི་རང་བཞིན་རྗེས་སུ་ཞུགས་པའི་ཕྱིར་སྟོང་ཉིད་ཁོ་ན་ཀུན་གཞིའི་
རྣམ་པར་ཤེས་པའི་སྒྲས་བསྟན་པར་རིག་པར་བྱའོ། །ཞེས་གསུངས་སོ། །འོན་
ཀྱང་གཞན་སྟོང་དབུ་མའི་རྒྱན་ལས། ཁྱད་པར་ཐལ་འགྱུར་སྨྲ་བ་མཆོག་ཡིན་
ཀྱང་། །ས་བོན་ཐམས་ཅད་པ་ཡི་ཀུན་གཞི་ནི། །བཀག་མོད་ཀུན་གཞིའི་ངོ་བོ་
བཀག་པ་མེད། །ཅེས་ཀུན་གཞིའི་ངོ་བོ་མ་བཀག་གསུངས་པ་ལ་དཔྱད་པར་
བྱའོ། །ཉོན་སྒྲིབ་མ་སྤངས་པར་ཤེས་སྒྲིབ་སྤང་བའི་མགོ་མི་རྩོམ་པར་
མ་པར་གསུངས་
སོ། །ལམ་ལྔ་ས་བཅུ། མཐར་ཐུག་སྐུ་བཞི་སོགས་བཞེད་དོ། །རང་སྟོང་བ་
7)



གྲུབ་མཐའི་རྣམ་བཞག་ལེགས་བཤད་འདོད་འཇོ།
དེ་དག་གིས་ཐུན་མོང་དུ། དྲི་མེད་འོད་ལས། རྣམ་ཤེས་དེ་ཡང་དོན་དམ་དུ། །
ཡོད་པར་མཁས་རྣམས་མི་འདོད་དེ། །གཅིག་དང་དུ་མའི་རང་བཞིན་དང༌། །
བྲལ་བ་ནམ་མཁའི་པད་མོ་བཞིན། །ཡོད་མིན་མེད་མིན་ཡོད་མེད་མིན། །
གཉིས་ཀའི་བདག་ཉིད་མིན་པའང་མིན། །མཐའ་བཞི་ལས་ནི་རྣམ་གྲོལ་བའི། །
དེ་ཉིད་དབུ་མ་པ་ཡིས་རིག །ཅེས་གསུངས་པ་ལྟར་འཆད་པ་སྟེ། བླང་དོར་
རབ་གསལ་ལས། དབུ་མ་པ་རྣམས་མུ་སྟེགས་འདོད་པ་ཡི། །ཡན་ལག་ཅན་
ལ་སོགས་པའི་བདག་མེད་ཅིང་། །ཉན་ཐོས་སྡེ་གཉིས་འདོད་པའི་ཕྱི་རོལ་གྱི། །
དོན་ཡང་བདེན་པར་ཡོད་པ་མ་ཡིན་ལ། །ཞེས་དང་། དབུ་མ་རྩ་བར། གལ་ཏེ་
ཕུང་པོ་བདག་ཡིན་ན། །སྐྱེ་ཞིང་འཇིག་པ་ཅན་དུ་འགྱུར། །གལ་ཏེ་ཕུང་པོ་
རྣམས་ ལས་ གཞན། །ཕུང་པོའི་ མཚན་ཉིད་མེད་ པར་ འགྱུར། །ཞེས་ པ་ལ་
སོགས་པའི་རིགས་པས་མུ་སྟེགས་ཅན་ལ་སོགས་པས་འདོད་པའི་ཡན་ལག་
ཅན་གྱི་བདག་བདེན་པར་གྲུབ་པ་མེད་པར་འདོད་དོ། །གྲུབ་མཐའ་བཞི་སྟོན་
པའི་ཚིག་དུས་བཅད་དྲི་མེད་འོད་ལས་གསུངས་པ། འདི་རྣམས་འཇམ་དཔལ་
གྱིས་མཛད་པའི་རང་གི་ལྟ་བའི་འདོད་པ་མདོར་བསྟན་པ་དང༌། དྲི་མེད་འོད་
དང༌། འཕགས་པ་ལྷས་མཛད་པའི་ཡེ་ཤེས་སྙིང་བོ་ཀུན་ལས་བཏུས་པ་དང༌།
ཛེ་ཏ་རིས་མཛད་པའི་བདེ་གཤེགས་གཞུང་གི་ རབ་དབྱེ་རྣམས་ལས་ཀྱང་
མཐུན་པར་གསུངས་སོ། །ཡང་དེ་དག་གིས་འདི་ལྟར་འདོད་དེ། གཞན་སྟོང་
སྙིང་པོ་ལས། དེ་དག་ལ་གྲུབ་མཐའ་ནང་གསེས་མི་འདྲ་བ་མང་ཡང་། ཐམས་
ཅད་མཐུན་པར་གཟུགས་སེམས་གཉིས་དང་ལྡན་མིན་འདུ་བྱེད་དེ་འདུས་བྱས་
7



•མས་
ཀུན་མཁྱེན་དགོངས་རྒྱན་དེབ་ཕྲེང་བདུན་པ།
ཀྱི་དངོས་པོ་ཐམས་ཅད་དང་། ནམ་མཁའ་སོགས་འདུས་མ་བྱས་དང་། དངོས་
མེད་ཐམས་ཅད་དེ་ཆོས་འདི་དག་ཐམས་ཅད་ནི་ཀུན་རྫོབ་ཡིན་ལ། དེ་རྣམས་
ཀྱི་རང་བཞིན་བདེན་མེད་ཙམ་ནི་དོན་དམ་ཡིན་ཞིང་། དེ་གཉིས་ངོ་བོ་གཅིག་
དང་ཐ་དད་གང་དུ་ཡང་བརྗོད་དུ་མེད། རྣམ་བཞག་ཙམ་ཐ་དད་དེ། དོན་དམ་
དབྱིངས་ཀྱི་ངོ་བོ་ནི་གང་ཡང་མེད་པས་སྤྲོས་བྲལ་ནམ་མཁའི་དཔེས་བསྟན།
ཀུན་རྫོབ་སྣང་དུས་ན་བདེན་པས་སྟོང་ཡང་། སྣང་བ་མ་འགག་པ་སྒྱུ་མའི་དཔེས་
བསྟན། དེ་གཉིས་ཀར་ཡོད་མེད་ཡིན་མིན་སོགས་སྤྲོས་པ་ཐམས་ཅད་
འདས་པར་འདོད་དོ། །གྲུབ་མཐའ་འདི་ལ་ཡང་། དོན་དམ་ཆོས་ཉིད་དེ་སྤྲོས་
པ་བཀག་ཙམ་གྱི་ནམ་མཁའ་ལྟ་བུ་ལ་འདོད་པ་དང་། སངས་རྒྱས་ཀྱི་ཡེ་ཤེས་
སོགས་ཀུན་རྫོབ་ཡིན་ཞིང་བདེན་པར་མེད་ཟེར་བ་དང༌། དོན་དམ་བདེན་པ་
བདེན་མེད་དུ་འདོད་པ་དང་། ཁྱད་པར་ཐལ་འགྱུར་བ་རྣམས་ནི་གྲུབ་མཐའི་
རྣམ་བཞག་འཇོག་བཞིན་དུ་གཞན་གྱི་རྩོད་པ་ལ་འཛེམ་པའི་ཕྱིར་གང་ཡང་ཁས་
མི་ལེན་པ་དང༌། ངེས་ཤེས་མ་སྐྱེས་ཀྱང་ལོག་རྟོག་ཟློག་པར་འདོད་པ་སོགས་
འཁྲུལ་བ་ཡིན་ལ། གཟུང་འཛིན་གྱིས་བསྡུས་པའི་ཆོས་ཐམས་ཅད་བདེན་པར་
མེད་པ་དང་། བདེན་མེད་ཙམ་དེ་ཡང་བདེན་པར་མ་གྲུབ་པ་སོགས་ནི་མ་ནོར་
བ་ཡིན་ནོ། ། ཞེས་གསུངས་སོ། །རང་སྟོང་བ་དེ་དག་གིས་ཤེར་ཕྱིན་གྱི་མདོ་
སོགས་འཁོར་ལོ་བར་བ་ངེས་དོན་དང༌། དགོངས་འགྲེལ་སོགས་འཁོར་ལོ་ཐ་
མ་དྲང་དོན་དུ་འདོད་དེ། གཞན་སྟོང་སྙིང་པོ་ལས། དབུ་མ་ཕལ་བ་འཛིན་པ་
རྣམས་ནི། འཁོར་ལོ་ཐ་མའི་མདོ་ཐམས་ཅད་དྲང་དོན་ཡིན་ཞིང་། འཁོར་ལོ་
72



གྲུབ་མཐའི་རྣམ་བཞག་ལེགས་བཤད་འདོད་འཇོ།
བར་བའི་ཤེར་ཕྱིན་གྱི་མདོ་རྣམས་ངེས་དོན་མཐར་ཐུག་གོ་ཞེས་སྨྲ། གྲུབ་མཐའ་
བྱེད་པ་པོ་ཡིན་ངེས་ནི་སངས་རྒྱས་བསྐྱངས་སོགས་གོང་དུ་སྨོས་པ་དེ་རྣམས་སུ་
ཟད་ལ། ཞེས་གསུངས་སོ། །ཡང་དེ་དག་གིས། ཡི་དྭགས་དུད་འགྲོ་མི་རྣམས་
དང༌། །ལྷ་རྣམས་སོ་སོ་རིགས་རིགས་སུ། །དངོས་གཅིག་ཡིད་ནི་ཐ་དད་ཕྱིར། །
དོན་མ་གྲུབ་པར་འདོད་པ་ཡིན་། །ཞེས་པ་ལྟར། ཆུ་ལྟ་བུ་དངོས་པོ་གཅིག་ཉིད་
སེམས་ཅན་སོ་སོ་ལ་མི་འདྲ་བ་སྣ་ཚོགས་སུ་སྣང་བའི་ཕྱིར་ཉན་ཐོས་པའི་འདོད་
པ་ལྟར་ཕྱི་རོལ་གྱི་དོན་ཡང་བདེན་པར་ཡོད་པ་མ་ཡིན་ལ། བླང་དོར་རབ་
གསལ་ལས། སེམས་ཙམ་པ་རྣམས་འདོད་པའི་རྣམ་ཤེས་ ཀྱང༌། །དོན་ལ་
བདེན་པར་ཡོད་པ་མ་ཡིན་ཏེ། །གཅིག་དང་དུ་མའི་རང་བཞིན་བྲལ་བའི་
ཕྱིར། །དཔེར་ན་ནམ་མཁའི་པད་མོ་ཇི་བཞིན་ནོ། །ཞེས་དང་། རྣམ་འགྲེལ་
ངེས་སུ་ཡང་། གང་གིས་དངོས་པོ་རྣམ་དཔྱད་ན། །དེ་ཉིད་དུ་ན་དེ་དངོས་མེད། །
གང་གི་ཕྱིར་ན་དེ་དག་ལ། །གཅིག་དང་དུ་མའི་རང་བཞིན་མེད། །ཅེས་གསུངས་
པ་ལྟར། སྤྱིར་ཕྱི་ནང་གཟུང་འཛིན་གྱི་དངོས་པོ་ཐམས་ཅད་བདེན་པར་ཡོད་པ་
མ་ཡིན་ཞིང་། ཁྱད་པར་སེམས་ཙམ་པས་འདོད་པའི་ནང་རྣམ་པར་ཤེས་པ་དེ་
ཡང་བདེན་པར་ཡོད་པ་མ་ཡིན་ཏེ། གཅིག་དང་དུ་མའི་རང་བཞིན་དང་བྲལ་
བའི་ཕྱིར། ཞེས་པས་ཀུན་རྫོབ་རྣམ་ཤེས་ལ་སྣང་ཡང་དཔྱད་ན་རང་བཞིན་མེད་
པར་སྟོན་པ་བཀའ་བར་པ་དང་མཐུན་པའི་དབུ་མ་པ་
པ་ཡིན་པའོ། །
སེམས་
ཙམ་པ་དང་རང་སྟོང་བ་དག་གིས་སྙིང་པོའི་ངེས་གསང་དང་། དོན་དམ་ཡེ་ཤེས་
མི་འདོད་ཅིང་སློབ་དཔོན་སྔ་མ་དག་གིས་གཞན་སྟོང་ལ་དགག་པ་མ་བྱས་ལ།
73



ཀུན་མཁྱེན་དགོངས་རྒྱན་དེབ་ཕྲེང་བདུན་པ།
ཕྱིས་སུ་དགག་པ་བྱེད་པ་ཡོད་དེ། གཞན་སྟོང་སྙིང་པོ་ལས། སེམས་ཙམ་པ་
དང༌། རང་སྟོང་སྨྲ་བའི་དབུ་མ་པ་འདི་གཉིས་ཀྱིས་བདེ་གཤེགས་སྙིང་པོའི་
ངེས་གསང་དང༌། དོན་དམ་ཡེ་ཤེས་རང་རིག་རང་གསལ་ནི་རང་ལུགས་འ
མི་འདོད་ཅིང་དེ་དག་གི་གནས་ཚུལ་མ་གོ་བས། སློབ་དཔོན་སྔ་མ་རྣམས་ཀྱིས་
གཞན་སྟོང་ལ་དགག་པ་བྱས་པ་ནི་མེད་ལ། རྗེས་འབྲང་ཕྱིས་བྱུང་བ་རྣམས་ཀྱིས་
དགག་པ་བྱེད་མོད་ཀྱང་གཞན་སྟོང་གི་གྲུབ་མཐའི་གནད་གོ་བ་ནི། གཅིག་
ཀྱང་མེད་པས་ཕྱོགས་སྔ་མ་ལོངས་པའི་དགག་པ་ཤ་སྟག་གོ །ཞེས་གསུངས་
པའི་ཕྱིར་རོ།། །།
སྨྲས་པ། ཆོས་རྣམས་བདེན་གྲུབ་ནམ་ཡང་ཡོད་མ་མྱོང་། །
འོན་ཀྱང་ལས་འབྲས་ལ་སོགས་བྱ་བྱེད་ཀུན། །
རྣམ་བཞག་འཐད་ལྡན་སྨྲ་བའི་ངོ་བོ་ཉིད། །
སྨྲ་བའི་གྲུབ་མཐའི་མཛེས་ལྗོངས་འདི་ན་སྣང་། །
ཞེས་གྲུབ་མཐའི་རྣམ་བཞག་ལུང་རིགས་གཏེར་མཛོད་ལེགས་བཤད་འདོད་
འཇོ་ཞེས་བྱ་བ་ལས་ངོ་བོ་ཉིད་སྨྲ་བའི་གྲུབ་མཐའི་སྐབས་ཀྱི་ངལ་གསོ་བའི་
ཚིགས་སུ་བཅད་པའོ།། །།
༈ གསུམ་པ་དབུ་མ་གཞན་སྟོང་ཆེན་པོ་བའམ་འཁོར་ལོ་ཐ་
མའི་རྗེས་འབྲང་གི་དབུ་མ་པའི་གྲུབ་མཐའ་བཤད་པ་ལ། མཚན་ཉིད། སྒྲ་བཤདུ།
འདོད་ཚུལ་དང་གསུམ། དང་པོ་ནི། ཡོངས་གྲུབ་གཉིས་མེད་ཀྱི་ཡེ་ཤེས་གཤིས་
ལ་གྲུབ་ཅིང་གཞན་དབང་ཀུན་བརྟགས་ཀྱིས་ཆོས་རྣམས་གཤིས་ལ་མ་གྲུབ་པར་
74



གྲུབ་མཐའི་རྣམ་བཞག་ལེགས་བཤད་འདོད་འཇོ།
ཁས་ལེན་པའི་དབུ་མ་པ་དེ། གཞན་སྟོང་དབུ་མ་པའི་མཚན་ཉིད་ཡིན་ཏེ། བླང་
དོར་རབ་གསལ་ལས། ཀུན་རྫོབ་ཆོས་རྣམས་བརྟགས་ན་མེད་པ་དང་། །དོན་
དམ་རང་བཞིན་ཆོས་དབྱིངས་དེ་བཞིན་ཉིད། །མུ་བཞིའི་སྤྲོས་པ་ཀུན་ལས་
ས་རྣམ་
གྲོལ་བ། །འགྱུར་མེད་ཡོངས་གྲུབ་དོན་ལ་གནས་པར་བཞེད། །ཅེས་དང༌།
ཇི་སྐད་དུ་མདོ་སྡེ་རྒྱན་ལས། ཡོད་མིན་མེད་མིན་དེ་བཞིན་མིན་གཞན་མིན། །
སྐྱེ་དང་འཇིག་མེད་འཕྲི་བར་མི་འགྱུར་ཏེ། །འཕེལ་བ་མེད་ཅིང་རྣམ་པར་དག་
པའང་མེད། །རྣམ་པར་དག་འགྱུར་དེ་ནི་དོན་དམ་མཚན། །ཞེས་དང་། མདོ་
སྡེ་རྒྱན་དབྱིག་གཉེན་གྱི་འགྲེལ་པར། གཉིས་སུ་མེད་པའི་དོན་ནི་དམ་པ་སྟེ། །
གཉིས་སུ་མེད་པའི་དོན་དེ་ཡང་རྣམ་པ་ལྔས་ཡང་དག་པར་སྟོན་ཏོ། །ཀུན་བཏགས་
པ་དང་གཞན་གྱི་དབང་གི་མཚན་ཉིད་དག་གིས་ནི་ཡོད་པ་མ་ཡིན་ནོ། །ཡོངས་
སུ་གྲུབ་པའི་མཚན་ཉིད་ཀྱིས་ནི་མེད་པ་མ་ཡིན་ནོ། །ཀུན་བཏགས་པ་དང་གཞན་
གྱི་དབང་དང༌་། ཡོངས་སུ་གྲུབ་པ་དག་གཅིག་པ་ཉིད་མེད་པས་དེ་བཞིན་མ་
ཡིན་ནོ། །དེ་དག་ཁོ་ན་ལས་གཞན་པ་ཉིད་མེད་པས་གཞན་མ་ཡིན་ནོ། །ཆོས་
ཀྱི་དབྱིངས་འདུས་མ་བྱས་པ་ཡིན་པའི་ཕྱིར་སྐྱེ་བ་ཡང་མེད་འཇིག་པ་ཡང་མེད་
དོ། ། ཀུན་ནས་ཉོན་མོངས་པ་དང་རྣམ་པར་བྱང་བ་དག་འགག་པ་དང་སྐྱེ་བ་
ན་དེ་བཞིན་དུ་གནས་པའི་ཕྱིར་འགྲིབ་པར་ཡང་མི་འགྱུར་འཕེལ་བར་ཡང་མི་
འགྱུར་རོ། །རང་བཞིན་གྱིས་ཀུན་ནས་ཉོན་མོངས་པ་ཅན་མ་ཡིན་པའི་ཕྱིར་རྣམ་
པར་དག་པར་འགྱུར་བ་མེད་དོ། །གློ་བུར་གྱི་ཉོན་མོངས་པ་དང་བྲལ་བས་རྣམ་
པར་མ་དག་པ་ཡང་མ་ཡིན་ཏེ། དེ་ལྟར་ན་གཉིས་སུ་མེད་པའི་མཚན་ཉིད་རྣམ་
75



ཀུན་མཁྱེན་དགོངས་རྒྱན་དེབ་ཕྲེང་བདུན་པ།
པ་ལྔ་པོ་དེ་ནི་དོན་དམ་པའི་མཚན་ཉིད་ཡིན་པར་རིག་པར་བྱའོ། །ཞེས་གསུངས་
པ་ལྟར་དོན་དམ་པའི་བདེན་པ་དེ་ཀུན་བཏགས་དང་གཞན་དབང་གིས་བསྡུས་
པའི་ཀུན་རྫོབ་གློ་བུར་གྱི་དྲི་མ་མཐའ་དག་གིས་སྟོང་པས་ཡོད་པའི་མཐའ་དང་
དྲལ་ཞིང་། ཡོངས་གྲུབ་ཆོས་ཀྱི་དབྱིངས་དེ་བཞིན་ཉིད་ཀྱིས་མི་སྟོང་པས་མེད་
པའི་མཐའ་དང་བྲལ་ལ། དེ་དག་གཅིག་པ་ཉིད་མེད་པས་གཉིས་ཡིན་གྱི་མཐའ་
དང་ཡང་བྲལ་བ་དང་དེ་དག་ལས་གཞན་མེད་པས་གཉིས་མ་ཡིན་གྱི་མཐའ་
དང་བྲལ་བའོ། །ཞེས་པ་དོན་དམ་ཡེ་ཤེས་ལ་སྣང་ཡང་མུ་བཞིའི་སྤྲོས་པ་དང་
བྲལ་བར་སྟོན་པ་བཀའ་ཐ་མ་དང་མཐུན་པའི་དབུ་མའོ། །
གཉིས་ པ་ སྒྲ་བཤད་
ནི། སྟོང་གཞི་བ་ཉིས་མེད་ཀྱི་ཡེ་ཤེས་ནི་རང་ངོས་ནས་མི་སྟོང་པ་གཞན་གཟུང་
འཛིན་སོགས་སྤྲོས་པ་མཐའ་དག་གིས་གདོད་ནས་སྟོང་བ་དང༌། ཀུན་རྫོབ་གློ་
བུར་གྱི་ཆོས་རྣམས་ནི་དོན་དམ་པ་གཞན་གྱི་ངོ་བོས་སྟོང་བར་སྨྲ་བས་ན་དབུ་མ་
བ་ཞན་སྟོང་བའོ། །
གསུམ་པ་འདོད་ཚུལ་ལ། གཞི་དང་། ལམ་དང༌། འབྲས་
བུའི་རྣམ་བཞག་གསུམ་ལས། དང་པོ་ལ། གཞི་ཐུན་མོང་བ་དང་། ཐུན་མོང་
མ་ཡིན་པ་གཉིས་ལས། དང་པོ་ནི་གཞི་ཕུང་པོ་ལྔ་སྐྱེ་མཆེད་བཅུ་གཉིས་ཁམས་
བཅོ་བརྒྱད་བདེན་པ་བཞི་སོགས་སྣང་གྲགས་ཀུན་རྫོབ་ཀྱིས་བསྡུས་པའི་ཆོས་
རྣམས་ཐུན་མོང་གི་གཞི་ཞེས་བྱ་སྟེ། བདག་དང་རྟག་པ་སོགས་སྒྲོ་འདོགས་
པའི་གཞི་དང༌། བདག་མེད་དང་མི་རྟག་སོགས་ཤེས་པར་བྱ་བའི་གཞི་ཡིན་
76



གྲུབ་མཐའི་རྣམ་བཞག་ལེགས་བཤད་འདོད་འཇོ།
པ་དང༌། མི་རྟག་པ་དང་བདག་མེད་སོགས་ཁྱད་ཆོས་རྣམས་ཀྱི་རྟེན་ནམ་ཆོས་
ཅན་ཡིན་པས་ན་གཞི་ཞེས་བྱ་བའི་ཕྱིར་ཏེ། ཆོས་མངོན་པའི་མདོ་ལས། དེ་བཞིན་
ཕུང་པོ་ཁམས་དབང་རྣམས། །ལས་དང་ཉོན་མོངས་དག་ལ་གནས། །ལས་དང་
ཉོན་མོངས་ཚུལ་བཞིན་མིན། །ཡིད་ལ་བྱེད་པ་དག་ལ་གནས། །ཚུལ་བཞིན་
མ་ཡིན་ཡིད་བྱེད་ནི། །སེམས་ཀྱི་དག་པ་ལ་རབ་གནས། །ཞེས་དང་། བསྟན་
བཅོས་མངོན་རྟོགས་རྒྱན་ལས། གཞི་ཤེས་པ་ཡི་བྱེ་བྲག་རྣམས། །ཞེས་གསུངས་
པའི་ཕྱིར་རོ། །དེ་དག་གི་རྣམ་བཞག་རྒྱུས་པར་ས་སྡེ་དང་སྡོམ་རྣམ་གཉིས་དང་།
ས་བཟང་གི་མདོ་
ང་གི་མངོན་པ་ཀུན་བཏུས་ཀྱི་འགྲེལ་བ་སོགས་ལས་གསལ་བར་གསུངས་
ཡོད་པས་དེར་ཤེས་པར་བྱའོ།། །།
གཉིས་པ་གཞི་ཐུན་མོང་མ་ཡིན་པ་ལ། ཀུན་རྫོབ་དང༌། དོན་དམ་གྱི་གཞི་ཐུན་
མོང་མ་ཡིན་པ་དང་གཉིས། དང་པོ་ཀུན་རྫོབ་ཀྱི་གཞི་ཐུན་མོང་མ་ཡིན་པ་ནི།
ལང་གཤེགས་ལས།
ཆོས་ལྔ་དག་དང་རང་བཞིན་དང་། །རྣམ་པར་ཤེས་
བརྒྱུད་ཉིད་དང་། །བདག་མེད་གཉིས་ཀྱི་དངོས་པོ་ནི། །ཐེག་པ་ཆེན་པོ་ཐམས་
ཅད་འདུས། །ཞེས་ དང༌ ། གཞན་ སྟོང་ དབུ་ མའི་ རྒྱན་ ལས། ཆོས་
ལྔ་
བཞིན་གསུམ་དང་རྣམ་ཤེས་བརྒྱད། །ཐེག་ཆེན་ཐུན་མོང་མིན་པའི་ཆོས་སྐད་
རྣམས། །འཁོར་ལོ་ཐ་མའི་མདོ་སྡེ་ཤིན་ཏུ་རྒྱས། །ཞེས་གསུངས་པ་ལྟར་ཐེག་
པ་ཆེན་པོའི་ཆོས་ལྔ། རང་བཞིན་གསུམ། རྣམ་ཤེས་ཚོགས་བརྒྱད། བདག་མེད་
གཉིས་ཀྱི་རྣམ་བཞག་བཤད་པ་དང་བཞི། དང་པོ་ནི། ཐེག་མཆོག་དབུ་མ་
ལས། ཐེག་པ་ཆེན་པོའི་ཆོས་ལྔ་བསྟན་པ་ནི། །སྒྲ་དང་ཡིད་ཀྱི་གཡོ་བའི་རང་
རང་
77



ཀུན་མཁྱེན་དགོངས་རྒྱན་དེབ་ཕྲེང་བདུན་པ་
བཞིན་གྱི། །བརྗོད་པའི་གནས་ཀྱི་སྤྱི་ནི་རྒྱུ་མཚན་ཏེ། །དེ་ལ་བླ་དྭགས་ཚིག་
སྤྱི་མིང་དུ་བརྗོད། །སེམས་དང་སེམས་བྱུང་ཆོས་རྣམས་རྣམ་རྟོག་ཡིན། །དེ་
བཞིན་ཉིད་ནི་བརྗོད་པའི་ཡུལ་ལས་འདས། །འཕགས་པའི་ཡེ་ཤེས་ཁོ་ནའི་
སྤྱོད་ཡུལ་ལོ། །ཡང་དག་ཤེས་པ་མཉམ་བཞག་རྗེས་ཐོབ་གཉིས། །ཞེས་རྒྱུ་མཚན་
དང་། མིང་དང་། རྣམ་པར་རྟོག་པ་དང་། དེ་བཞིན་ཉིད་དང༌། ཡང་དག་པའི་
ཤེས་པ་དང་ལྔ་བོ་ལ་ལང་གཤེགས་རྒྱན་སྡུག་སོགས་སུ་རྒྱས་པར་གསུངས་ལ།
རྒྱུ་མཚན་ནི། སྒྲ་དང་ཡིད་ཀྱི་གཡོ་བའི་རྣམ་རྟོག་གི་བརྗོད་པའི་གནས་སམ་ཡུལ་
གྱི་སྤྱི་ནི་རྒྱུ་མཚན་ཡིན་ལ། དེ་ཡང་དཔེར་ན་མི་རྟག་པའོ་སྙམ་པའི་རྣམ་རྟོག་
གི་འཛིན་སྟངས་ཀྱི་བཟུང་བྱ་བློ་ལ་ཤར་
པ་ཤར་བའི་སྤྱི་དེ་ཡིན་ནོ། །མིང་གི་ངོ་བོ་ནི་
རྒྱུ་མཚན་དེ་ལ་བརྟགས་པའི་བླ་དྭགས་དང་ཚིག་སྤྱི་སྣང་བའི་སྒྲ་སྤྱིའོ། །རྣམ་
རྟོག་གི་ངོ་བོ་ནི་ཁམས་གསུམ་གྱི་སེམས་དང་སེམས་བྱུང་རྣམས་ཡིན་ནོ། །དེ་
བཞིན་ཉིད་ནི་ངག་གི་བརྗོད་པ་དང་ཡིད་ཀྱི་རྟོག་པའི་ཡུལ་ལས་འདས་ང་འི་ཆོས་
ཉིད་དེ་བཞིན་ཉིད་ཡིན་ནོ། །དེ་ནི་འཕགས་པའི་ཡེ་ཤེས་ཁོ་ནའི་ཡུལ་ ཡིན་
པའོ། །ཡང་དག་པའི་ཤེས་པ་ནི་མཉམ་བཞག་འཇིག་རྟེན་ལས་འདས་པ་དང་།
ཕགས་པའི་རྗེས་ཐོབ་ཡེ་ཤེས་རྣམས་སོ། །རྒྱས་པར་ཐེག་མཆོག་དབུ་མའི་རྩ་
འགྲེལ་སོགས་ལས་ཤེས་པར་བྱའོ། །གཉིས་པ་རང་བཞིན་གསུམ་ནི། ཀུན་
བརྟགས་ཀྱི་ངོ་བོ་ནི། བརྗོད་པ་སྒྲ་རྟོག་གིས་བཏགས་པའི་བཏགས་ཆ་དེ་ཡིན་
ཞིང་། དེ་ཡང་མིང་དང་བརྡས་བཞག་པའི་མཚན་ཉིད་ལས་རང་གི་མཚན་ཉིད་
ཀྱིས་མ་གྲུབ་པའི་རྫས་སུ་མ་གྲུབ་པ་གང་ཡིན་པ་ནི་ཀུན་བརྟགས་ཡིན་ཏེ། མདོ་
འཕགས་པ
78



གྲུབ་མཐའི་རྣམ་བཞག་ལེགས་བཤད་འདོད་འཇོ།
སྡེ་དགོངས་འགྲེལ་ལས། རྣམ་པར་རྟོག་པའི་སྤྱོད་ཡུལ། ཞེས་པ་ནས། མིང་
དང་བརྡས་རྣམ་པར་བཞག་པ་གང་ལགས་པ་དེ་ནི་ཀུན་བརྟགས་པའི་མཚན་ཉིད་
ལགས་ཏེ། ཞེས་དང༌། མདོ་སྡེ་རྒྱན་ལས། མིང་དང་དོན་དུ་སྣང་བ་དང་། །
དོན་དང་མིང་དུ་སྣང་བ་དང༌། །ཡང་དག་མིན་རྟོག་མཚན་ཉིད་ནི། །ཀུན་བརྟགས་
པ་ཡི་མཚན་ཉིད་དོ། །ཞེས་དང་། སུམ་ཅུ་པ་ལས། རྣམ་པར་རྟོག་པ་གང་གང་
གིས། །དངོས་པོ་གང་གང་རྣམ་བརྟགས་པ། །དེ་ཉིད་ཀུན་ཏུ་བརྟགས་པ་ཡི། །
ངོ་བོ་ཉིད་དེ་དེ་མེད་དོ། །ཞེས་དང༌། ཐེག་མཆོག་དབུ་མ་ལས། བརྗོད་པས་
བརྟགས་པའི་བརྟགས་ཆ་ཀུན་བརྟགས་དང་། །ཞེས་དང་། ཉ་དབོན་པའི་བསྟན་
པ་སྤྱི་འགྲེལ་གྱི་རྣམ་བཤད་ལས། ཡང་དག་མིན་པའི་རྣམ་རྟོག་གིས་གཟུང་བ་
ཙམ་ཡིན་གྱི་དཔྱད་མི་བཟོད་ཅིང་རྫ་ས་སུ་ཡང་མེད་པ་ནི་ཀུན་བརྟགས་ཏེ། ཞེས་
གསུངས་སོ། །ཀུན་བརྟགས་ལ་དབྱེ་ན། མཚན་ཉིད་ཡོངས་སུ་ཆད་པའི་ཀུན་
བརྟགས་དང་། རྣམ་གྲངས་པའི་ཀུན་བརྟགས་དང་། ལྟོས་པའི་ཀུན་བརྟགས་
དང་གསུམ་ཡོད་དེ། ཐེག་མཆོག་དབུ་མ་ལས། ཀུན་བརྟགས་དེ་ནི་རྣམ་པ་གསུམ་
ཡིན་ཏེ། །མཚན་ཉིད་ཆོད་དང་རྣམ་གྲངས་ལྟོས་པའོ། །ཞེས་གསུངས་སོ། །ཡང་
ངོ་བོ་ཀུན་བརྟགས་དང་། ཁྱད་པར་ཀུན་བརྟགས་དང་གཉིས་ཡོད་དེ། ས་བཟང་
གི་ཀུན་བཏུས་འགྲེལ་བ་ལས། ངོ་བོ་ཀུན་བརྟགས་དང་ཁྱད་པར་ཀུན་བརྟགས་
གཉིས་སུའང་འགྱུར་རོ། །ཞེས་དང་། ཐེག་མཆོག་དབུ་མ་ལས། ངོ་བོ་ཉིད་དང་
ཁྱད་པར་ཀུན་བརྟགས་གཉིས། །ཞེས་གསུངས་པའི་ཕྱིར་རོ། །གཞན་དབང་
གི་ངོ་བོ་ནི། རང་དབང་གིས་མི་སྐྱེ་བར་རང་གི་རྒྱུ་རྐྱེན་གཞན་ལས་སྐྱེས་པའི་རྣམ་
79



...………….. .….
ཀུན་མཁྱེན་དགོངས་རྒྱུན་དེབ་ཕྲེང་བདུན་པ།
རིག་གི་བདག་ཉིད་རྫས་སུ་གྲུབ་པའི་འདུས་བྱས་གང་ཡིན་པའོ། ། དེ་ཡང་
རྣམ་པར་རྟོག་པའི་སྤྱོད་ཡུལ། ཀུན་བརྟགས་པའི་གནས། འདུ་བྱེད་ཀྱི་མཚན་
མ་ལ་གཞན་དབང་ཞེས་བྱ་སྟེ། དགོངས་འགྲེལ་ལས། རྣམ་པར་རྟོག་པའི་སྤྱོད་
ཡུལ་ཀུན་བརྟགས་པའི་མཚན་ཉིད་ཀྱི་གནས་འདུ་བྱེད་ཀྱི་མཚན་མ་གང་ལགས་
པ་དེ་ནི་གཞན་གྱི་དབང་གི་མཚན་ཉིད་ལགས་ཏེ། ཞེས་དང༌། མདོ་སྡེ་རྒྱན་
ལས། རྣམ་གསུམ་རྣམ་གསུམ་སྣང་བ་ཅན། །གཟུང་དང་འཛིན་པའི་མཚན་
ཉིད་དེ། །ཡང་དག་མ་ཡིན་ཀུན་རྟོག་ནི། །གཞན་གྱི་དབང་གི་མཚན་ཉིད་དོ། །
ཞེས་དང༌། སུམ་ཅུ་པ་ལས། གཞན་གྱི་དབང་གི་ངོ་བོ་ཉིད། །རྣམ་རྟོག་ཡིན་
ཏེ་རྐྱེན་ལས་བྱུང་། །ཞེས་དང་། ཐེག་མཆོག་དབུ་མ་ལས། རང་གི་རྒྱུ་རྐྱེན་ལས་
སྐྱེས་རྣམ་རིག་གཞན། །ཞེས་གསུངས་སོ། །དེ་ལ་དབྱེ་ན། མ་དག་གཞན་དབང་
དང༌། དག་པའི་གཞན་དབང་གཉིས་ཡོད་དེ། ཐེག་མཆོག་དབུ་མ་ལས། ཡང་
ན་མ་དག་དག་པའི་འཇིག་རྟེན་གཉིས། །ཞེས་གསུངས་སོ། །ཡོངས་གྲུབ་ཀྱི་ངོ་
བོ་ནི། བདག་གཉིས་ཀྱིས་སྟོང་བའི་གནས་ལུགས་དོན་དམ་པར་གྲུབ་པའི་དེ་
བཞིན་ཉིད་སོ་སོ་རང་རིག་པའི་ཡེ་ཤེས་གང་ཡིན་པ་དེ་ཡིན་ཏེ། མདོ་སྡེ་དགོངས་
འགྲེལ་ལས། རྣམ་པར་རྟོག་པའི་སྤྱོད་ཡུལ་ཀུན་བརྟགས་པའི་མཚན་ཉིད་ཀྱི་
གནས་འདུ་བྱེད་ཀྱི་མཚན་མ་དེ་ཉིད། ཀུན་བརྟགས་པའི་མཚན་ཉིད་དེར་ཡོངས་
སུ་མ་གྲུབ་ཅིང་ངོ་བོ་ཉིད་དེ་ཁོ་ནས་ངོ་བོ་ཉིད་མ་མཆིས་པ་ཉིད་ཆོས་ལ་
མ་མཆིས་པ་དེ་བཞིན་ཉིད་རྣམ་པར་དག་པའི་དམིགས་པ་གང་ལགས་པ་དེ་ནི་
ཡོངས་སུ་གྲུབ་པའི་མཚན་ཉིད་ལགས་ཏེ། ཞེས་དང་། ཐེག་མཆོག་དབུ་མ་ལས།
8



གྲུབ་མཐའི་རྣམ་བཞག་ལེགས་བཤད་འདོད་འཇོ།
གནས་ལུགས་གདོད་མར་གྲུབ་པ་ཡོངས་གྲུབ་བོ། །ཞེས་གསུངས་པའི་ཕྱིར་རོ། །
དེ་ལ་དབྱེ་ན། ཡུམ་རྒྱས་པ་སོགས་ལས་ཡོངས་གྲུབ་དགུར་གསུངས་ཏེ། དེ་
བཞིན་ཉིད་དང་། མ་ནོར་བ་དེ་བཞིན་ཉིད་དང་། གཞན་མ་ཡིན་པའི་དེ་བཞིན་
ཉིད་དང༌། ཆོས་ཉིད་དང༌། ཆོས་ཀྱི་དབྱིངས་དང་། ཆོས་གནས་པ་ཉིད་དང༌།
ཆོས་སྐྱོན་མེད་པ་ཉིད་དང་། ཡང་དག་པའི་མཐའ་དང་། བསམ་གྱིས་མི་ཁྱབ་
པའི་དབྱིངས་ཏེ་ཡོངས་གྲུབ་དགུར་གསུངས་སོ། །ཡང་ན་ཆོས་ཉིད་འདུས་མ་
བྱུས་འགྱུར་བ་མེད་པའི་ཡོངས་གྲུབ་དང་། འཕགས་པའི་ལམ་གྱི་ཡེ་ཤེས་འདུས་
བྱས་ཕྱིན་ཅི་མ་ལོག་པའི་ཡོངས་གྲུབ་གཉིས་ཏེ། དབུས་མཐར། འགྱུར་མེད་
ཕྱིན་ཅི་མ་ལོག་པའི། །ཡོངས་སུ་གྲུབ་པ་རྣམ་པ་གཉིས། །ཞེས་གསུངས་པ་
ལྟར་ཡིན་ཞིང་དབྱེ་བ་དངོས་མ་ཡིན་ནོ། །གསུམ་པ་རྣམ་ཤེས་ཚོགས་བརྒྱད་བཤད་
པ་ལ། ཀུན་གཞི་རྣམ་པར་ཤེས་པ་དང༌། ཉོན་ཡིད་བཤད་པ་དང༌། འཇུག་
ཤེས་བཤད་པ་དང་གསུམ། དང་པོ་ནི། སུམ་ཅུ་པ་ལས། དེ་ལ་ཀུན་གཞི་རྣམ་
ཤེས་ནི། །རྣམ་སྨིན་ས་བོན་ཐམས་ཅད་པ། །དེ་ནི་ལེན་པ་དག་ཏུ་གནས། །རྣམ་
པར་རིག་པ་མི་རིག་པ། །རྟག་ཏུ་རེག་དང་ཡིད་བྱེད་པ། །རིག་དང་འདུ་ཤེས་
སེམས་པར་ལྡན། །དེ་ལ་ཚོར་བ་བཏང་སྙོམས་ཏེ། །དེ་ནི་མ་བསྒྲིབས་ལུང་མ་
བསྟན། །རེག་ལ་སོགས་པའང་དེ་བཞིན་ནོ། །དེ་ནི་རྒྱུན་འབབ་ཆུ་བོ་བཞིན། །
དགྲ་བཅོམ་ཉིད་ན་དེ་བཟློག་གོ །ཞེས་པ་ལྟར་ཀུན་གཞི་རྣམ་ཤེས་ཀྱི་མཚན་ཉིད་
ནི། རྣམ་སྨིན་དང་ས་བོན་ཅི་རིགས་པ་བགོ་བའི་བརྟེན་གཞིར་གྱུར་བའི་མ་
བསྒྲིབས་ལུང་མ་བསྟན་གྱི་དོན་གྱི་ངོ་བོ་རིག་པ་དེའོ། །ངོ་བོ་གསལ་ཞིང་རིག་པ་
81



ཀུན་མཁྱེན་དགོངས་རྒྱུན་དེབ་ཕྲེང་བདུན་པ།
ཡུལ་གྱི་རྣམ་པ་མི་གསལ་བ། འཁོར་ཀུན་འགྲོ་ལྔ་ཁོ་ན་དང་བཅས་པ། ཚོར་
བ་བཏང་སྙོམས་ཁོ་ནའོ། །ལྡོག་དུས་ཐེག་དམན་དགྲ་བཅོམ་ལྷག་མེད་དང༌།
ཐེག་ཆེན་ས་དང་པོ་ཐོབ་དུས་སུ་མཚན་ཉིད་ལྡོག་གོ །གསུམ་པ་ཉོན་ཡིད་ནི།
དེ་ལ་གནས་ཏེ་རབ་བྱུང་ཞིང་། །དེ་ལ་དམིགས་པས་ཡིད་ཅེས་བྱ། །རྣམ་ཤེས་
ངར་སེམས་བདག་ཉིད་ཅན། །བསྒྲིབས་ལ་ལུང་དུ་མ་བསྟན་པའི། །ཉོན་མོངས་
བཞི་དང་རྟག་ཏུ་འགྲོགས། །བདག་ཏུ་ལྟ་དང་བདག་ཏུ་རྨོངས། །བདག་རྒྱལ་
བདག་ཏུ་ཆགས་པ་སྟེ། །གང་དུ་སྐྱེས་པ་དེའོ་གཞན། །རེག་སོགས་ཀྱང་དེ་དགྲ་
བཅོམ་མེད། །འགོག་པའི་སྙོམས་པར་འཇུག་ན་མེད། །འཇིག་རྟེན་འདས་པའི་
ལམ་ན་མེད། །ཅེས་པ་ལྟར་ཉོན་ཡིད་ཀྱི་མཚན་ཉིད་ནི། ཀུན་གཞི་རྣམ་ཤེས་
ལ་དམིགས་ནས་བདག་ཏུ་རློམ་པའི་བསྒྲིབས་ལུང་མ་བསྟན་གྱི་པ།ཙོ་སེམས་དེའོ། །
འཁོར་ཉོན་མོངས་པ་བདག་ཏུ་ལྟ་བ་དང་། བདག་ཏུ་རྨོངས་པ་དང་། བདག་
ཏུ་ང་རྒྱལ་བ་དང་། བདག་ཏུ་ཆགས་པ་དང་བཞིའོ། །ཁམས་གང་དུ་སྐྱེས་པ་
དེའི་སས་བསྡུས་ལ། འཁོར་ཡང་དེས་བསྡུས་སོ། །ལྡོག་དུས་འགོག་སྙོམས་
པ་དང་འདས་ལམ་མཉམ་བཞག་ཏུ་གནས་སྐབས་ལྡོག་ལ། དམན་པའི་དགྲ་
བཅོམ་དང་ཐེག་ཆེན་མཐོང་ལམ་ཐོབ་ཚེ་མཚན་ཉིད་ལྡོག་གོ །གསུམ་པ་འཇུག་
ཤེས་དྲུག་ནི། གསུམ་པ་ཡུལ་རྣམ་དྲུག་པོ་ལ། །དམིགས་པ་གང་ཡིན་དེ་དག་སྟེ། །
མི་དགེ་དགེ་དང་གཉིས་མིན་པའོ། །ཀུན་ཏུ་འགྲོ་དང་བྱེ་བྲག་ངེས། །སེམས་ལས་
བྱུང་བ་དགེ་བ་དང་། དེ་བཞིན་ཉོན་མོངས་ཉེ་ཉོན་མོངས། །ཚོར་བ་གསུམ་དང་
དེ་མཚུངས་ལྡན། །ཞེས་པ་ལྟར་རང་གི་བདག་རྐྱེན་མིག་དབང་ལ་བརྟེན་ནས་
g2



གྲུབ་མཐའི་རྣམ་བཞག་ལེགས་བཤད་འདོད་འཇོ།
རང་ཡུལ་དུ་གྱུར་བའི་གཟུགས་ཀྱི་སྐྱེ་མཆེད་ཀྱི་ངོ་བོ་མཐོང་བའི་གཙོ་སེམས་དེ།
མིག་གི་རྣམ་པར་ཤེས་པའི་མཚན་ཉིད། གཞན་ལྔ་ལ་རིགས་འདྲ་སྦྱར་བར་བྱའོ། །
དེ་དྲུག་ལ་དགེ་མི་དགེ་ལུང་མ་བསྟན་གསུམ་ཡོད་ལ། ཚོར་བ་བདེ་སྡུག་བཏང་
སྙོམས་གསུམ་དང༌། ཉོན་མོངས་པ་དང་མཚུངས་པར་ལྡན་པ་ཡོད་དོ། །འདིར་
རྣམ་ཤེས་ཚོགས་བརྒྱད་མདོར་བསྡུས་
དོར་བསྡུས་པ་ཙམ་བརྗོད་པའོ། །རྒྱས་པར་ས་བཟང་
གི་མངོན་པ་ཀུན་བཏུས་ཀྱི་འགྲེལ་བ་སོགས་ལས་ཤེས་པར་བྱའོ། །བཞི་བ་
བདག་མེད་གཉིས་བཤད་པ་ལ། དགག་བྱ་ངོས་བཟུང་བའི་སྒོ་ནས་དེ་མེད་
པར་ གཏན་ ལ་ བབས་པ་ ནི། རང་ ལུགས་ལ་ སྤྱིར་ གང་ ཟག་ གི་ བདག་ཏུ་
གྲུབ་པའི་ཚད་མེད་ཀྱང་བརྟག་པ་མཐའ་བཟུང་གིས་བཞག་ན་གང་ཟག་གི་བདག་
ནི་རྟག་གཅིག་རང་དབང་ཅན་དུ་གྲུབ་པ་དེ་ཡིན་པའི་ཕྱིར་ཏེ། གང་ཟག་གི་བདག་
ཏུ་གྲུབ་ན་བདག་འཛིན་གྱི་ཇི་ལྟར་འཛིན་པ་ལྟར་གྲུབ་དགོས་ལ། དེས་ནི་རྟག་
གཅིག་རང་དབང་ཅན་དུ་གྲུབ་པར་འཛིན་པ་ཡིན་པའི་ཕྱིར་ཏེ། བདག་འཛིན་
གྱིས་ཕུང་པོ་ལ་དམིགས་ནས་ངའོ་སྙམ་དུ་འཛིན་པའི་འཛིན་ཚུལ་ལ་སྔོན་གྱི་ང་
དེ་ད་ལྟའི་ང་སོགས་ཡིན་སྙམ་པ་དེ་ལ་རྟག་པར་འཛིན་པ་དང་། ང་སྙམ་པ་ཤར་
དུས་དངོས་པོ་གང་ལ་ཡང་མ་འདྲེས་པའི་ཁོ་རང་གི་ངོ་བོ་ཚུགས་ཐུབ་གཅིག་ཡོད་
པའི་ཁུངས་སུ་སྣང་བ་དེ་གཅིག་པུ་འཛིན་པ་ཡིན་ལ། ལོངས་སྤྱོད་དང་རྫས་
འཁོར་སོགས་ལ་རང་ཉིད་བདག་པོའི་ཚུལ་དུ་ཡོད་པ་ལྟར་སྣང་བ་དེ་རང་དབང་
ཅན་དུ་འཛིན་ཚུལ་ཞེས་བྱ་བ་ཡིན་པའི་ཕྱིར་ཏེ། རྗེ་སྒྲོལ་མགོན་གྱི་སྐྱེས་བུ་
གསུམ་གྱི་མན་ངག་བདུད་རྩིའི་ཉིང་ཁུ་ལས། དེ་ལ་ངའམ་བདག་ཅེས་བྱ་བ་
33



ཀུན་མཁྱེན་དགོངས་རྒྱན་དེབ་ཕྲེང་བདུན་པ།
གནས་ལུགས་ལ་ཡོད་ན་ཏ་དེ་བདག་ཡིན་མོད། དེ་འདྲ་དངོས་པོ་ལ་ཡེ་མ་གྲུབ་
པས་གང་ཟག་གི་བདག་དེ་འདྲ་ངོ་བོའི་སྒོ་ནས་སྟོན་རྒྱུ་མེད། འོན་ཀྱང་མེད་པ་
ལ་ཡོད་པར་འཛིན་པའི་བདག་འཛིན་གྱི་འཛིན་སྟངས་རློམ་ཚུལ་དང་བསྟུན་
རྟག་པ་གཅིག་པུ་རང་དབང་ཅན་དུ་འཛིན་པ་ཡིན་ལ། དེ་ཡང་ན་ནང་ངས་འདི་
བྱས། ང་ད་གཟོད་འདི་བྱེད་སྙམ་པ། ན་ནང་གི་ང་དེ་ད་ལྟའི་ང་འདི་ཡིན།
འདི་ད་བཟོད་ཡང་འགྲོ་སྙམ་པ་དེ་རྟག་པར་འཛིན་པ་ཟེར། ང་སྙམ་པ་ཤར་
དུས་ཕྱི་ནང་གི་དངོས་པོ་གཞན་སུ་དང་ཡང་མ་འདྲེས་པའི་ཁོ་རང་གི་ངོ་བོ་
ཚུགས་ཐུབ་ཅིག་ཡོད་པའི་ཁུངས་སུ་སྣང་བ་དེ་གཅིག་པུར་འཛིན་པ་ཡིན། ཇི་
ལྟར་རིགས་པའི་ལོངས་སྤྱོད་དམ། རྫས་སམ་འཁོར་ལ་རང་ཉིད་བདག་པོའི་
ཚུལ་དུ་ཡོད་པ་ལྟར་སྣང་བ་དེ་རང་དབང་ཅན་དུ་འཛིན་པ་ཞེས་བྱ་བ་ཡིན། ཞེས་
དང་། ཐེག་མཆོག་དབུ་མའི་ཟིན་བྲིས་ལས། གང་ཟག་གི་བདག་ཏུ་ལྟ་བ་དེའི་
ངོ་བོ་ནི། ཕུང་པོ་ལ་དམིགས་ནས་ངའོ་སྙམ་དུ་འཛིན་པ་ཡིན་ཞིང་། ཁྱད་པར་
རྟག་པ་ཡིན་པ། གཅིག་པུ་ཡིན་པ། རང་དབང་ཅན་ཡིན་པར་འཛིན་ཅིང་། ཞེས་
གསུངས་པའི་ཕྱིར་རོ། །ཆོས་བདག་ནི་མེད་ཀྱང་ཆོས་ཀྱི་བདག་འཛིན་གྱིས་
འཛིན་ཚུལ་དང་བསྟུན་ནས་བརྟག་པ་མཐའ་བཟུང་གིས་བཞག་ཏུ་ཡོད་དེ། ཕུང་
སོགས་ཀྱི་ཆོས་རྣམས་བདེན་དངོས་ཚུགས་ཐུབ་ཀྱི་ངོ་བོར་རང་བཞིན་གྱིས་གྲུབ་
པ་དེ། ཆོས་ཀྱི་བདག་ཅེས་བྱ་སྟེ། ཐེག་མཆོག་དབུ་མའི་ཟིན་བྲིས་ལས། དགག་
བྱ་ཆོས་ཀྱི་བདག་འཛིན་དངོས་བཟུང་བ། ཞེས་པ་ནས། འདུས་བྱས་ཀྱི་དངོས་
པོ་ཚུགས་ཐུབ་པ་རང་བཞིན་གྱིས་གྲུབ་པ་ཞིག་ཡོད་ན། ངོ་བོར་རང་བཞིན་གྱིས་
84



གྲུབ་མཐའི་རྣམ་བཞག་ལེགས་བཤད་འདོད་འཇོ།
གྲུབ་པ་དེ། ཆོས་ཀྱི་བདག་ཅེས་བརྗོད་པ་ཡིན་ནོ། །ཞེས་གསུངས་སོ། །ཡང་
ན་སྣང་གྲགས་ཀྱི་ཆོས་ཀུན་གནས་ལུགས་སུ་གྲུབ་པ་དེ་བཞག་ཆོག་གོ །གོང་
དུ་བཞག་པའི་རྟག་གཅིག་རང་དབང་ཅན་དུ་གྲུབ་པའི་བདག་གིས་སྟོང་བའི་གང་
ཟག་གི་བདག་མེད་ནི་ཉན་རང་རྣམས་ཀྱིས་རྟོགས་པའི་གང་ཟག་གི་བདག་མེད་
ཡིན་ལ། གནས་ཚུལ་ལམ་གཤིས་ལུགས་ལ་ང་བདག་ཏུ་གྲུབ་པ་ནི་སྤྲོས་བྲལ་
གྱི་གང་ཟག་གི་བདག་མེད་ཀྱི་དགག་བྱ་དང་། གནས་ལུགས་ལ་ང་བདག་གང་
ཡང་མ་གྲུབ་པ་ནི་སྤྲོས་བྲལ་གྱི་གང་ཟག་གི་བདག་མེད་ཡིན་ལ། དེ་ཐེག་ཆེན་
གྱི་བསྒོམ་བྱ་དང་ཆོས་ཀྱི་བདག་མེད་ཀྱི་ནང་དུ་འདུ་བའི་ཕྱིར་ཏེ། ཤེས་རབ་
སྙིང་པོའི་ཚིག་འགྲེལ་རྨད་དུ་བྱུང་བ་ལས། གང་ཟག་བདག་མེད་བྱང་ཆུབ་སེམས་
དཔས་མི་སྒོམ་པ་ལྟར་གསུངས་པ་ནི། དགག་གཞི་ཕུང་པོ་ཡོད་པར་བྱས་ནས་
དེའི་སྟེང་དུ་ང་བདག་མེད་པར་སྒོམ་པའི་གང་ཟག་གི་བདག་མེད་སྒོམ་ཚུལ་དེ་
འདྲ་མི་བྱེད་ཅེས་པའི་དོན་ཡིན་གྱི། སྤྲོས་བྲལ་གྱི་རྣམ་པ་ཅན་གྱི་གང་ཟག་གི་
བདག་མེད་ནི་རྒྱལ་སྲས་རྣམས་ཀྱི་བསྒོམ་བྱ་ཁོ་ནའོ། །གནས་ཚུལ་ལ་ང་བདག་
གང་ཡང་མ་གྲུབ་པ་ནི། གང་ཟག་གི་བདག་མེད་ཡིན་ལ། གནས་ཚུལ་ལ་སྣང་
གྲགས་ཀྱི་ཤེས་བྱ་གང་ཡང་ཡོད་མ་མྱོང་བ་ནི་ཆོས་ཀྱི་བདག་མེད་ཡིན་པས། སྔ་
མ་ཕྱི་མའི་ནང་དུ་འདུས་པའི་ཕྱིར་ཆོས་ཀྱི་བདག་མེད་བསྒོམས་པས་གང་ཟག་
གི་བདག་མེད་སྒོམ་པར་ཤུགས་ལ་འགྲུབ་བོ། །ཞེས་གསུངས་པའི་ཕྱིར་རོ། །
ཆོས་ཀྱི་བདག་མེད་གཙོ་བོ་ནི་དོན་དམ་གྱི་གཞི་ཡིན་ནོ། །
གཉིས་པ་དོན་དམ་པའི་དབང་དུ་བྱས་པའི་གཞི་ཐུན་མོང་མ་ཡིན་པ་
85



ཀུན་མཁྱེན་དགོངས་རྒྱན་དེབ་ཕྲེང་བདུན་པ།
ཆོས་ཉིད་དོན་དམ་འོད་གསལ་ཆོས་སྐུའི་གཏེར་ཆེན་པོ་གཤེགས་སྙིང་རིགས་
འདུས་ཆོས་ཅན་བརྟན་དང་གཡོ་བ་ཀུན་ལ་ནམ་མཁའ་ལྟར་ཁྱབ་ཀྱང་། སྒྲིབ་
བྱེད་གློ་བུར་གྱི་དྲི་མས་བསྒྲིབས་ནས་མ་མཐོང་བའི་ཆོས་དབྱིངས་དེ་ཉིད་ནི་གཞི་
ཐུན་མོང་མ་ཡིན་པ་ཡིན་ལ། དེ་ཡང་ཆོས་ཀྱི་དབྱིངས་དེ་འཁོར་འདས་གཉིས་
ཀྱི་ཆོས་ཀུན་གྱི་གཞི་དང་གནས་དང་རྟེན་བྱེད་པས་ན་གཞི་ཞེས་བྱ་སྟེ། རྒྱུད་བླ་
མའི་འགྲེལ་བར་མདོ་དྲངས་ནས་བཤད་པ། ཐོག་མ་མེད་པའི་དུས་ཀྱི་དབྱིངས། །
ཆོས་རྣམས་ཀུན་གྱི་གནས་ཡིན་ཏེ། །དེ་ཡོད་པས་ན་འགྲོ་ཀུན་དང་། །མྱ་ངན་
འདུས་པ་ཐོབ་པ་ཡིན། །ཞེས་དང༌། མདོ་ལས། དེ་བཞིན་གཤེགས་པའི་སྙིང་
པོ་ནི་ཞེས་པ་ནས་གཞི་དང་གནས་དང་རྟེན་ལགས་སོ། །ཞེས་དང་། ཀུན་མཁྱེན་
ཕྱོགས་རྒྱལ་བའི་གཞི་ལམ་འབྲས་གསུམ་གྱི་ངོ་སྤྲོད་ཡང་དག་དོན་གསལ་ལས།
འཁོར་འདས་ཀྱི་ཆོས་ཀུན་གྱི་གཞི་ཡིན་པས་སམ་གློ་བུར་གྱི་དྲི་མ་སྦྱང་བར་བྱ་
བའི་གཞི་ཡིན་པས་གཞི་ཞེས་བྱ་སྟེ། དེ་ནི་གཞིའི་དོན་ནོ། །ཞེས་གསུངས་པའི་
ཕྱིར་རོ། །དེ་ཡང་འཁོར་འདས་གཉིས་ཀྱི་གཞི་བྱེད་ཚུལ་ནི། ཇི་སྐད་དུ། རང་
བཞིན་གྱིས་ནི་ཡོངས་དག་ཕྱིར། །ཉོན་མོངས་གདོད་ནས་ཟད་ཕྱིར་རོ། །ཞེས་
གསུངས་པ་ལྟར་དོན་དམ་ཆོས་དབྱིངས་རང་གི་ངོ་བོ་ལ་དྲི་མས་གདོད་ནས་གོས་
མ་མྱོང་བས་དོན་དམ་པའི་མྱང་འདས་ཡིན་ཞིང་། དེ་ལ་དམིགས་ཏེ་འ་ཉམས་
སུ་བླངས་ན་མཐར་མྱང་འདས་ཐོབ་པར་འགྱུར་པས་ཞི་བ་མྱང་འདས་ཀྱི་གཞིར་
འཇོག་པ་ཡིན་ཏེ། ཐེག་མཆོག་དབུ་མ་ལས། རང་གི་ངོ་བོ་དོན་དམ་མུ་ངན་
འདས། །འདི་ལ་དམིགས་པས་ཞི་བ་ཐམས་ཅད་ཐོབ། །ཅེས་གསུངས་པའི་
86



གྲུབ་མཐའི་རྣམ་བཞག་ལེགས་བཤད་འདོད་འཇོ།
ཕྱིར་རོ། །དོན་དམ་ཆོས་དབྱིངས་ཀྱིས་འཁོར་བའི་གཞི་བྱེད་ཚུལ་ནི། དཔེར་
ན་གསེར་ཡོད་ན་གཡའ་འབྱུང་ལ་མེད་ན་མི་འབྱུང་བ་ལྟར་དོན་དམ་ཆོས་དབྱིངས་
ཡོད་པའི་མཐུ་ལས་ཟག་བཅས་འཁོར་བ་འབྱུང་བ་ཡིན་ལ་དེ་མེད་ན་འཁོར་བ་
མི་འབྱུང་ངོ། །དོན་དམ་ཆོས་དབྱིངས་རྟེན་གཞིའི་ཚུལ་དུ་ཡོད་པས་འཁོར་བ་དེ་
ཡང་འབྱུང་བ་ཆོས་ཉིད་ཀྱི་རིགས་པ་ཡིན་ཏེ། དཔེར་ན་ནམ་མཁའ་ལ་སྤྲིན་འབྱུང་
ཞེས་པའང་དེས་དེ་དངོས་སུ་བསྐྱེད་པ་མ་ཡིན་ཀྱང་ནམ་མཁའ་དེ་སྤྲིན་སོགས་
གློ་བུར་བ་འབྱུང་བའི་གཞིར་འཇོག་པ་བཞིན་དུ། དོན་དམ་ཆོས་དབྱིངས་འོད་
གསལ་བའི་ཀུན་གཞིའི་ཡེ་ཤེས་ལ་བརྟེན་ནས་རྣམ་ཤེས་ཚོགས་བརྒྱད་སོགས་
ཀུན་རྫོབ་འཁོར་བའི་བསྡུས་པའི་ཆོས་རྣམས་འབྱུང་བ་ཡིན་པའི་ཕྱིར་ཏེ། ཐེག་
མཆོག་དབུ་མ་ལས། གསེར་ཡོད་ན་ནི་དེ་ཡི་གཡའ་བཞིན་དུ། །འཁོར་བ་ཐོག་
ཐ་མེད་དེའང་དེ་ལས་ཤར། །དབྱིངས་དེ་འཁོར་བའི་རྒྱུ་ནི་མིན་མོད་ཀྱང་། །དེ་
མེད་ན་ནི་དེ་ཡང་མི་སྲིད་པས། །མཁའ་ལ་རླུང་གི་དཀྱིལ་འཁོར་རྟེན་ཞེས་ལྟར། །
འཁོར་བའི་གཞིར་གྱུར་ཞེས་པའི་རྣམ་བཞག་བྱས། །ཞེས་གསུངས་པའི་ཕྱིར་རོ། །
དེ་ལྟ་བུའི་རང་བཞིན་རྣམ་དག་འོད་གསལ་ཆོས་ཀྱི་དབྱིངས་དོན་དམ་རང་བྱུང་
གི་དེ་བཞིན་ཉིད་དེ་ཆོས་ཅན་བརྟན་དང་གཡོ་བ་ཀུན་ལ་ཉེ་རིང་མེད་པར་གདོད་
ནས་གཞིའི་ཚུལ་དུ་བཞུགས་པ་ཡིན་ཏེ། ས་བཟང་མ་ཏི་པཎ་ཆེན་གྱི་ཞལ་སྔ་ནས།
གཞི་ལ་དོན་དམ་ཆོས་ཉིད་དེ་བཞིན་ཉིད། །རང་བཞིན་རྣམ་དག་འོད་གསལ་
ཆོས་ཀྱི་དབྱིངས། །རང་བྱུང་ལྷན་གཅིག་སྐྱེས་པའི་ཡེ་ཤེས་སྐུ། །བརྟན་གཡོ་ཀུན་
ལ་གདོད་ནས་ཁྱབ་པར་བཞུགས། །ཞེས་གསུངས་པའི་ཕྱིར། དེ་འདྲའི་གཞི་
97



ཀུན་མཁྱེན་དགོངས་རྒྱན་དེབ་ཕྲེང་བདུན་པ།
ཆོས་དབྱིངས་དེ་ལུས་ཅན་སེམས་ཅན་ཐམས་ཅད་ལ་ཁྱད་མེད་དུ་བཞུགས་པར་
སྒྲུབ་བྱེད་ཀྱི་ལུང་རིགས་གཉིས་ལས། དང་པོ་ནི། དེ་བཞིན་གཤེགས་པའི་སྙིང་
པོའི་མདོ་ལས། དེ་བཞིན་གཤེགས་པ་བྱུང་ཡང་རུང་མ་བྱུང་རུང་། སེམས་ཅན་
འདི་དག་ནི་རྟག་ཏུ་དེ་བཞིན་གཤེགས་པའི་སྙིང་པོ་ཅན་ཡིན་ནོ། །ཞེས་དང་།
ཡུམ་ཚུལ་བརྒྱ་ལྔ་བཅུ་པ་ལས། ཐམས་ཅད་ཀྱི་རང་བཞིན་ནི་ཡིན་པས་སེམས་
ཅན་ཐམས་ཅད་དེ་བཞིན་གཤེགས་པའི་སྙིང་པོ་ཅན་ཡིན་ནོ། །ཞེས་དང༌། ཡུམ་
མཆོག་དང་པོ་ལས། བྱང་ཆུབ་སེམས་དཔའ་ཀུན་ཏུ་བཟང་པོ་སེམས་ཅན་ཐམས་
ཅད་ནི་དེ་བཞིན་གཤེགས་པའི་སྙིང་པོ་ཅན་ནོ། །ཞེས་སོགས་ངེས་དོན་གྱི་མདོ་
རྒྱུད་མཐའ་ཡས་པ་ཡོད་ལ། རྒྱས་པར་རི་ཆོས་ངེས་དོན་རྒྱ་མཚོ་སོགས་ལས་
ཤེས་པར་བྱའོ། །གཉིས་པ་རིགས་པ་ནི། ལུས་ཅན་སེམས་ཅན་རྣམས་དེ་བཞིན་
གཤེགས་པའི་སྙིང་པོ་ཅན་ཡིན་པར་བསྟན་བཅོས་རྒྱུད་བླ་སོགས་ལས་རིགས་
པ་གསུམ་གསུངས་པ་འདི་ལྟ་སྟེ། ལུས་ཅན་སེམས་ཅན་རྣམས་ཆོས་ཅན། དེ་
བཞིན་གཤེགས་པའི་སྙིང་པོ་ཅན་ཡིན་ཏེ། ཁྱོད་ལ་སངས་རྒྱས་ཆོས་ཀྱི་སྐུ་འཕྲོ་
བ་སྟེ་ཁྱབ་པར་ཡོད་པའི་ཕྱིར་ཏེ། སངས་རྒྱས་ཡེ་ཤེས་སེམས་ཅན་གྱི་ཚོགས་
ལ་ཞུགས་པའི་ཕྱིར་ཏེ། རྒྱུད་བླ་མ་ལས། རྫོགས་སངས་སྐུ་ནི་འཕྲོ་ཕྱིར་དང༌། །
ཞེས་དང་། སངས་རྒྱས་ཡེ་ཤེས་སེམས་ཅན་ཚོགས་ཞུགས་ཕྱིར། །ཞེས་གསུངས་
སོ། །ལུས་ཅན་སེམས་ཅན་རྣམས་ཆོས་ཅན། དེ་བཞིན་གཤེགས་པའི་སྙིང་པོ་
ཅན་ཡིན་ཏེ། སངས་རྒྱས་དང་སེམས་ཅན་གྱི་དེ་བཞིན་ཉིད་ལ་དབྱེ་བ་མེད་པའི་
ཕྱིར་ཏེ། ཆོས་ཀྱི་དབྱིངས་ཀྱི་རང་བཞིན་དྲི་མ་མེད་པ་དེ་ནི་འཁོར་བ་དང་ལྟུང་
88



གྲུབ་མཐའི་རྣམ་བཞག་ལེགས་བཤད་འདོད་འཇོ།
འདས་ཀྱི་ཆོས་ཉིད་གཉིས་སུ་དབྱེར་མེད་པའི་ཕྱིར་ཏེ། རྒྱུད་བླ་མ་ལས། དེ་བཞིན་
ཉིད་དབྱེར་མེད་ཕྱིར་དང༌། །ཞེས་དང་། རང་བཞིན་དྲི་མེད་དེ་ནི་གཉིས་མེད་
དེ། །ཞེས་གསུངས་སོ། །ལུས་ཅན་སེམས་ཅན་རྣམས་ཆོས་ཅན། དེ་བཞིན་
གཤེགས་པའི་སྙིང་པོ་ཅན་ཡིན་ཏེ། སངས་རྒྱས་ཀྱི་སྟོབས་བཅུ་ལ་སོགས་པ་
རང་བཞིན་གྱི་རིགས་སེམས་ཅན་ཐམས་ཅད་ལ་ཡོད་པའི་ཕྱིར་ཏེ། སེམས་ཅན་
གྱི་རིགས་དེ་དྲི་མ་དང་བྲལ་བའི་ ཕྱིར་དང་སངས་རྒྱས་ཀྱི་རིགས་དང་ཐ་དད་
མེད་པར་ཤིན་ཏུ་འདྲ་ཞིང་ཉེ་བར་སྤྱོད་ཅིང་ཡོད་པའི་ཕྱིར་ཏེ། རྒྱུད་བླ་མ་ལས།
རིགས་ཡོད་ཕྱིར་ན་ལུས་ཅན་ཀུན། །རྟག་ཏུ་སངས་རྒྱས་སྙིང་པོ་ཅན། །ཞེས་དང་།
སངས་རྒྱས་རིགས་ལ་དེ་འབྲས་ཉེར་སྤྱོད་ཕྱིར། །ཞེས་གསུངས་པའི་ཕྱིར་རོ། །
དེ་ལྟ་བུའི་ཆོས་དབྱིངས་དེ་ནི་རང་བཞིན་གནས་རིགས་ཀྱང་ཡིན་ཏེ། རི་ཆོས་
ངེས་དོན་རྒྱ་མཚོ་ལས། ཆོས་ཉིད་རྣམ་པར་མི་རྟོག་ཅིང་འོད་གསལ་བའི་དབྱིངས་
གང་ཡིན་པ་དེ་ནི་རང་བཞིན་གྱི་རིགས་སོ། །ཞེས་གསུངས་སོ། །དེ་འདྲའི་དོན་
དམ་ཟག་པ་མེད་པའི་ཡེ་ཤེས་དེ་ནི་དྲི་མས་མ་དག་པའི་གནས་སྐབས་སུ་དྲི་མ་
གནས་པའི་གཞི་དང༌། ཅུང་ཟད་དག་པའི་གནས་སྐབས་སུ་དྲི་མ་སྦྱོང་བའི་གཞི་
དང༌། ཤིན་ཏུ་རྣམ་དག་གི་གནས་སྐབས་སུ་དྲི་མ་དག་པའི་གཞིར་བཞུགས་པ་
ཡིན་པས་ནམ་མཁའ་ལྟར་ཀུན་འགྲོ་ཀུན་ཁྱབ་ཏུ་བཞུགས་པ་ཡིན་ནོ། །དེ་ལྟ་
བུའི་ཆོས་ཉིད་བདེ་བར་གཤེགས་པའི་སྙིང་པོ་ནི། སངས་རྒྱས་ཀྱི་རང་བཞིན་
ཉིད་ཡིན་ལ་དེ་ལ་སྟོབས་དང་མི་འཇིགས་པ་དང་། ཏིང་ངེ་འཛིན་ཚད་མེད་པ་
ལ་སོགས་པ་ཆོས་སྐུའི་ཡོན་ཏན་མཐའ་ཡས་པའི་བདག་ཉིད་དུ་གྲུབ་པ་ཡིན་ཏེ།
89



ཀུན་མཁྱེན་དགོངས་རྒྱན་དེབ་ཕྲེང་བདུན་པ་
མྱང་འདས་ཆེན་པོའི་མདོ་ལས། རིགས་ཀྱི་བུ་དེ་བཞིན་གཤེགས་པའི་སྟོབས་
བཅུ་དང་། མི་འཇིགས་པ་བཞི་དང་། བྱམས་པ་ཆེན་པོ་དང་། ཐུགས་རྗེ་ཆེན་
པོ་དང་། དྲན་པ་ཉེ་བར་བཞག་པ་གསུམ་དང༌། དཔའ་བར་འགྲོ་བ་ལ་སོགས་
པའི་ཏིང་ངེ་འཛིན་གྱི་རྣམ་གྲོངས་བྱེ་བ་ཕྲག་བརྒྱད་ཁྲི་རྣམས་དང༌། མཚན་སུམ་
ཅུ་རྩ་གཉིས་དང༌། དཔེ་བྱད་བཟང་བོ་བརྒྱད་ཅུ། ཞེས་པ་ནས། དེ་བཞིན་
གཤེགས་པའི་སངས་རྒྱས་ཀྱི་རང་བཞིན་ཡིན་ནོ། །ཞེས་དང༌། བསྟན་བཅོས་
རྒྱུད་བླ་མ་ལས། འོད་གསལ་བྱས་མིན་དབྱེར་མེད་པར། །འཇུག་ཅན་གོང་གཱའི་
ཀླུང་གི་ནི། །རྡུལ་ལས་འདས་པའི་སངས་རྒྱས་ཀྱི། །ཆོས་རྣམས་ཀུན་དང་ལྡན་
པ་ཉིད། །ཅེས་གསུངས་པའི་ཕྱིར། གཞན་ཡང་དེ་བཞིན་གཤེགས་པའི་སྙིང་
པོའི་མདོ་ལ་སོགས་པ་ངེས་དོན་གྱི་མདོ་སྡེ་རྣམས་ཀྱི་དོན་གྱི་སྙིང་པོ་བསྡུས་ནས་
རྗེ་བཙུན་བྱམས་མགོན་གྱིས་གསུངས་པ་འདི་ལྟ་སྟེ། བསྟན་བཅོས་རྒྱུད་བླ་མ་
ལས། ངོ་བོ་རྒྱུ་འབྲས་ལས་ལྡན་འཇུག་པ་དང༌། །གནས་སྐབས་དེ་བཞིན་ཀུན་ཏུ་
འགྲོ་བའི་དོན། །རྟག་ཏུ་མི་འགྱུར་ཡོན་ཏན་རང་བཞིན་ནི། །དོན་དམ་དབྱིངས་
ཀྱི་དགོངས་དོན་ཡིན་ཞེས་བྱ། །ཞེས་རྣམ་བཞག་རྣམ་པ་
པ་པ་བཅུ་དང་།
རྒྱས་པད་ངན་སྦྲང་རྩི་སྦྲང་མ་ལ། །སྐྲུན་ལ་སྙིང་པོ་མི་གཙང་ནང་ན་གསེར། །
ས་ལ་གཏེར་དང་སྨྱུག་སོགས་འབྲས་ཆུང་དང་། །གོས་ཧྲུལ་ནང་ན་རྒྱལ་བའི་
སྐུ་དང་ནི། །བུད་མེད་ངན་མའི་ལྟོ་ན་མི་བདག་དང་། །ས་ལ་རིན་ཆེན་གཟུགས་
ཡོད་ཇི་ལྟ་བར། །གློ་བུར་ཉོན་མོངས་དྲི་མས་བསྒྲིབས་པ་ཡི། །སེམས་ཅན་རྣམས་
ལ་དེ་བཞིན་ཁམས་འདི་གནས། །ཞེས་ཡོངས་གྲུབ་དེ་བཞིན་ཉིད་སེམས་ཅན་
སངས་
90



གྲུབ་མཐའི་རྣམ་བཞག་ལེགས་བཤད་འདོད་འཇོ།
ལ་ལྟོས་ནས་སྒྲིབ་བྱེད་དྲི་མ་དགུས་བསྒྲིབས་ནས་བཞུགས་ཚུལ་དཔེ་དོན་དང་
བཅས་ཏེ་གསལ་བར་གསུངས་སོ། །དེ་ལྟར་རྗེ་རྒྱལ་བ་གཉིས་པ་ཀུན་མཁྱེན་
ཇོ་ནང་པ་དང་། འཇམ་མགོན་བླ་མ་སྒྲོལ་མགོན་ཡབ་སྲས་ཀྱི་གསུང་རབ་ཀྱི་
གསུང་ཟིན་དང་མཐུན་པར་གཞིའི་རྣམ་བཞག་མདོར་བསྡུས་ཏེ་བཤད་པའོ། །
༈ གཉིས་པ་ལམ་གྱི་རྣམ་བཞག་བཤད་པ་ལ།
དེ་ལྟར་གཞི་དོན་དམ་ཆོས་ཀྱི་དབྱིངས་ལ་དོན་དམ་གྱི་ཡོན་ཏན་ཐམས་ཅད་རང་
བྱུང་དུ་མི་འབྲལ་པར་བཞུགས་ཀྱང་ལམ་ཚོགས་གཉིས་སྒྲུབ་མི་དགོས་པ་མ་
ཡིན་ཏེ། སྤྲོས་བྲལ་མི་རྟོག་པའི་ལམ་གཙོ་བོར་གྱུར་བའི་རྒྱ་ཆེ་བའི་ལམ་མཐའ་
དག་བསྒོམས་ཏེ་རྣམ་རྟོག་བདག་འཛིན་གཉིས་སོགས་གློ་བུར་གྱི་དྲི་མ་མཐའ་
དག་བསལ་ནས་དོན་དམ་པའི་ཡེ་ཤེས་མངོན་དུ་བྱེད་དགོས་པ་གང་ཞིག ཀུན་
རྫོབ་གཟུགས་སྐུ་གསར་དུ་བསྐྱེད་ནས་སེམས་ཅན་གྱི་དོན་འཁོར་བ་ཇི་སྲིད་དུ་
བྱ་དགོས་པའི་ཕྱིར་ཏེ། རྒྱུ་འབྲས་དབུ་མའི་ཐིག་ལེ་ལས། གཉེན་པོ་རྣམ་པར་
མི་རྟོག་ལམ་སྒོམ་བྱ། །ཞེས་དང་། ཀུན་མཁྱེན་ཕྱོགས་རྒྱལ་བའི་གཞི་ལམ་འབྲས་
གསུམ་ངོ་སྤྲོད་ཡང་དག་དོན་གསལ་ལས། དེ་ལྟར་སངས་རྒྱུས་དེ་གཞི་ལ་ཡེ་
ནས་བཞུགས་ཀྱང་། སེམས་ཅན་རྣམས་འཁོར་བར་སྡུག་བསྔལ་བ་ནི། སངས་
རྒྱས་དེ་ཉིད་ཉོན་མོངས་པ་གློ་བུར་གྱི་དྲི་མས་བསྒྲིབས་པའི་སྐྱོན་ལས་གྱུར་པ་
ཡིན་པས་གློ་བུར་གྱི་དྲི་མ་དང་བྲལ་བར་བྱ་དགོས་ཤིང༌། གློ་བུར་གྱི་དྲི་མ་ནི་
རྣམ་པར་རྟོག་པའི་ངོ་བོ་ཡིན་པས། དེའི་གཉེན་པོར་ལམ་རྣམ་པར་མི་རྟོག་
པའི་ཏིང་ངེ་འཛིན་འཁོར་དང་བཅས་པ་སྒོམ་པར་བྱ་སྟེ། ཞེས་གསུངས་པ་ལྟར་
༡]



་མ་ནས་
ཀུན་མཁྱེན་དགོངས་རྒྱན་དེབ་ཕྲེང་བདུན་པ།
ལམ་གྱི་རྣམ་བཞག་ཤེས་དགོས་པས་དེ་བཤད་པ་ལ། ལམ་གྱི་སྤང་བྱ། ལམ་
གྱི་སྒོམ་བྱ། ལམ་གྱི་རང་བཞིན་བཤད་པ་དང་གསུམ། དང་པོ་ལམ་གྱི་སྤང་བྱ་
ནི། ཀུན་མཁྱེན་ཕྱོགས་རྒྱལ་བའི་གཞི་ལམ་འབྲས་གསུམ་ཡང་དག་དོན་གསལ་
ལས། སྔགས་དང་ཕ་རོལ་ཏུ་ཕྱིན་པའི་ཐུན་མོང་གི་སྒྲིབ་པའི་རྣམ་པར་བཞག་
པ་ནི་སྒྲིབ་པ་ཞེས་བྱ་བ་ཐར་བ་དང་ཐམས་ཅད་མཁྱེན་པ་ལ་སྒྲིབ་པས་སམ།
སེམས་ཅན་ཐམས་ཅད་ལ་གནས་ལུགས་ཡང་དག་པའི་དོན་གདོད་མ་
བཞུགས་པའི་སངས་རྒྱས་ཆོས་ཀྱི་སྐུ་དེ་ལ་བསྒྲིབས་པས་ན་སྒྲིབ་པ་ཞེས་བྱའོ། །
དེ་ལ་སྤྱིར་ཐར་པ་ལ་སྒྲིབ་པ་ཉོན་མོངས་པའི་སྒྲིབ་པ་དང་། ཐམས་ཅད་མཁྱེན་
པ་ལ་སྒྲིབ་པ་ཤེས་བྱའི་སྒྲིབ་པ་སྟེ་འདི་གཉིས་སུ་སྒྲིབ་པ་ཐམས་ཅད་འདུས་པ་
ཡིན་ཏེ། རྗེ་བཙུན་བྱམས་པ་མགོན་པོས་དབུས་དང་མཐའ་རྣམ་པར་འབྱེད་པར།
ཉོན་མོངས་པ་ཡི་སྒྲིབ་པ་དང་། །ཤེས་བྱའི་སྒྲིབ་པ་ཉིད་དུ་བསྟན། །དེར་ནི་སྒྲིབ་པ་
ཐམས་ཅད་དེ། །དེ་ཟད་ནས་ནི་གྲོལ་བར་འདོད། །ཅེས་གསུངས་སོ། །ཡང་
ཉོན་སྒྲིབ་དང་ཤེས་སྒྲིབ་དང་སྙོམས་འཇུག་གི་སྒྲིབ་པ་གསུམ་དུའང་གསུངས་
ཏེ། རྒྱུད་བླ་མར། ཉོན་མོངས་ཤེས་བྱ་སྙོམས་འཇུག་གི །སྒྲིབ་གསུམ་ལས་ནི་
ངེས་གྲོལ་ཏེ། །ཞེས་སོ། །དེ་ལ་ཉོན་སྒྲིབ་དང་ཤེས་སྒྲིབ་ནི། རྒྱུད་བླ་མར།
འཁོར་གསུམ་རྣམ་པར་རྟོག་པ་གང་༌། །དེ་ནི་ཤེས་བྱའི་སྒྲིབ་པར་འདོད། སེར་
སྣ་ལ་སོགས་རྣམ་རྟོག་གང་། །དེ་ནི་ཉོན་མོངས་སྒྲིབ་པར་འདོད། །ཅེས་གསུངས་
ཏེ། ལས་དང་བྱ་བ་དང་བྱེད་པ་པོ་སྟེ་འཁོར་གསུམ་དུ་རྣམ་པར་རྟོག་པ་ནི་ཤེས་
སྒྲིབ་དང་། ཕར་ཕྱིན་དང་པོ་ལྔའི་མི་མཐུན་ཕྱོགས་སེར་སྣ་ལ་སོགས་པའི་རྣམ་
g2



གྲུབ་མཐའི་རྣམ་བཞག་ལེགས་བཤད་འདོད་འཇོ།
རྟོག་ནི་ཉོན་སྒྲིབ་དང༌། སྙོམས་འཇུག་གི་སྒྲིབ་པ་ནི་ཏིང་ངེ་འཛིན་གྱི་མི་མཐུན་
ཕྱོགས་སུ་གྱུར་བ་རྣམས་ཏེ་འདི་ཤེས་བྱའི་སྒྲིབ་པའི་བྱེ་བྲག་ཡིན་ནོ། །ཡང་ཉོན་
མོངས་པའི་སྒྲིབ་པ་ལ་མཐོང་སྤང་གི་ཉོན་མོངས་པ་བརྒྱ་རྩ་བཅུ་གཉིས་དང་། སྒོམ་
སྤང་གི་ཉོན་མོངས་པ་བཞི་བརྒྱ་དང་བཅུ་བཞི་ཡོད་པར་བཤད་དོ། །ཤེས་སྒྲིབ་
ལ་མཐོང་སྒོམ་གྱི་ལམ་གྱི་སྤང་བྱ་གཟུང་འཛིན་གྱི་རྟོག་པ་བཞི་ཡོད་དེ། མངོན་
པར་རྟོགས་པའི་རྒྱན་ལས། མཐོང་དང་སྒོམ་པའི་ལམ་དག་ལ། །གཟུང་དང་
འཛིན་པའི་རྣམ་རྟོག་རྣམས། །ཉེ་བར་ཞི་བར་བྱ་བའི་ཕྱིར། །གཉེན་པོ་རྣམ་པ་
བརྒྱད་ཅེས་བྱ། །ཞེས་དང༌། རྣམ་རྟོག་བཞི་བོ་རེ་རེ་ལ་ཡང་དགུ་དགུ་སྟེ་སུམ་
བཅུ་རྩ་དྲུག་ཡོད་པར་བཤད་དོ། །ཡང་ན་དེ་བཞིན་གཤེགས་པའི་སྙིང་པོ་ལ་
སྒྲིབ་པའི་སྒྲིབ་པ་རྣམ་པ་དགུ་གསུངས་ཏེ། ཞེས་གསུངས་སོ། །བདེ་གཤེགས་
སྙིང་པོ་སྒྲིབ་བྱེད་ཀྱི་དྲི་མ་དགུ་ནི། རྒྱུད་བླ་མ་ལས། ཆགས་དང་སྡང་དང་རྨོངས་
དང་དེའི། །ཀུན་ལྡང་དྲག་དང་བག་ཆགས་དང༌། །མཐོང་སྒོམ་ལམ་སྤང་མ་དག་
དང་། །དག་པའི་ས་ལ་བརྟེན་པ་ཡི། །དྲི་མ་རྣམ་དགུ །ཞེས་གསུངས་ལ། སྤང་
བྱ་དེ་རྣམས་རྒྱས་པར་མངོན་པ་གོང་འོག་རྩ་འགྲེལ་དང་རྒྱུད་བླ་རྩ་འགྲེལ་ལས་
ཤེས་པར་བྱའོ། །འཁོར་བའི་རྩ་བ་ནི། མ་རིག་པ་ཡིན་པར་གསུངས་སོ། །
སྔགས་ཀྱི་ཐེག་པར་གསུངས་པའི་སྒྲིབ་པ་ནི། སྐུ་བཞི་ལ་སྒྲིབ་བྱེད་གནས་
སྐབས་བཞིའི་སྒྲིབ་པ་བཞི་དང༌། མ་དག་འཁོར་བའི་ཕུང་ཁམས་སོགས་སྦྱང་
བར་བྱ་བའི་དྲི་མ་རྣམས་ཡིན་ཏེ། གཞི་ལམ་འབྲས་གསུམ་ཡང་དག་དོན་གསལ་
ལས། སྐུ་བཞིའི་བདག་ཉིད་ལ་སྒྲིབ་པར་བྱེད་པའི་སྒྲིབ་པ་འཁོར་བའི་གནས་
93



ཀུན་མཁྱེན་དགོངས་རྒྱན་དེབ་ཕྲེང་བདུན་པ།
སྐབས་རྣམ་པ་བཞིའི་སེམས་ཡིན། ཞེས་པ་ནས། མདོར་ན་མ་དག་པ་འཁོར་
བའི་ཕུང་པོ་ཁམས་དང་སྐྱེ་མཆེད་ལ་སོགས་པ་གློ་བུར་པ་ཐམས་ཅད་སྒྲིབ་པའི་
རོ་ངོ་སྟེ་སྦྱང་བར་བྱ་བའི་དྲི་མའོ། །ཞེས་པའོ། །སྒྲིབ་པའི་རྩ་བ་ནི་ཐིག་ལེ་འཕོ་
བའི་ཆགས་པ་ཡིན་ཏེ། དཔལ་དུས་ཀྱི་འཁོར་ལོའི་རྒྱུད་ལས། ཐིག་ལེ་བཏང་
ན་རྣལ་འབྱོར་རྣམས་ཀྱིས་མཆོག་གི་བདེ་བ་སྐྱེ་བའི་ས་བོན་སྤངས་ལ་ཐར་བ་
གང་། །དེ་ཕྱིར་འཁོར་བའི་བདེ་བའི་སྐད་ཅིག་འདི་ནི་སྡོམ་བརྩོན་རྣམས་ཀྱིས་
ཐམས་ཅད་དུས་སུ་སྤངས་བར་བྱ། །ཞེས་དང་། གཞི་ལམ་འབྲས་གསུམ་ཡང་
དག་དོན་གསལ་ལས། འཁོར་བ་པ་རྣམས་ཀྱི་ཐིག་ལེ་འཕོ་བའི་ཆགས་པ་ནི་
སྙིབ་པ་ཐམས་ཅད་ཀྱི་རྩ་བ་ཡིན་པར་གསུངས་སོ། །ཞེས་སོགས་རྒྱས་པར་
གསུངས་སོ། །
གཉིས་པ་ལམ་གྱི་སྒོམ་བྱ་ནི། ཐེག་དམན་གྱིས་མི་རྟག་སོགས་
བཅུ་དྲུག་དང༌། རྟེན་འབྲེལ་བཅུ་གཉིས། ངེས་འབྱུང་གི་བསམ་པ་སོགས་
བསྒོམ་ལ། ཐེག་ཆེན་གྱིས་དེ་རྣམས་ཀྱི་སྟེང་དུ་ཆོས་ཀྱི་བདག་མེད་དང་། གཞན་
དོན་ཁུར་འཁྱེར་གྱི་སྙིང་རྗེ་དང་། ཐེག་ཆེན་སེམས་བསྐྱེད། ཕར་ཕྱིན་དྲུག་དང་།
མཐར་ཐུག་གི་སྐུ་བཞི་རྣམས་བསྒོམ་པའོ།། །།
གསུམ་པ་ལམ་གྱི་རང་བཞིན་བཤད་
པ་ལ། ལམ་ལྔ་དང་། ལྟ་སྒོམ་སྤྱོད་གསུམ་གྱི་སྒོ་ནས་ལམ་བཤད་པ་དང་གཉིས།
དང་པོ་ལ། མཚན་ཉིད། དབྱེ་བ། སོ་སོའི་རང་བཞིན་བཤད་པ་དང་གསུམ།
དང་པོ་ནི། ཐབས་དང་ཤེས་རབ་ཟུང་དུ་འབྲེལ་བའི་དགེ་བ་གང་ཞིག རྣམ་པར་
14



གྲུབ་མཐའི་རྣམ་བཞག་ལེགས་བཤད་འདོད་འཇོ།
གྲོལ་བའི་འཇུག་ངོགས་སུ་གྱུར་བ་དེ། ལམ་མམ་ལམ་བདེན་གྱི་མཚན་ཉིད་ཡིན་
ཏེ། མདོ་ལས། ཐབས་དང་བཅས་པའི་ཤེས་རབ་ནི་ལམ་མོ། །ཤེས་རབ་དང་
བཅས་པའི་ཐབས་ནི་ལམ་མོ། །ཞེས་གསུངས་སོ། བྱེད་ལས་ནི། ཟག་པ་དང་
བཅས་པ་འབྲས་བུའི་ཆོས་ཐམས་ཅད་སྡུག་བསྔལ་དུ་ཤེས་པར་བྱས་ནས་དེའི་
རྒྱུ་ཉོན་མོངས་པ་སྤུངས་ཞིང་། དེ་དག་གིས་རྣམ་པར་དག་པ་མངོན་སུམ་དུ་བྱ་
བའི་ཆེད་དུ་ཟག་པ་མེད་པའི་དགེ་བའི་རྩ་བ་རྣམས་བསྟེན་པ་ཡིན་ཏེ། མངོན་
པ་ཀུན་བཏུས་ལས། ལམ་གང་གིས་སྡུག་བསྔལ་ཡོངས་སུ་ཤེས་པ་དང་ཀུན་
འབྱུང་སྤོང་བ་དང་འགོག་པ་མངོན་དུ་བྱེད་པ་དང་ལམ་བསྒོམ་པ་སྟེ་འདི་ནི་
ལམ་གྱི་མཚན་ཉིད་མདོར་བསྡུས་པའོ། །ཞེས་གསུངས་པ་ལྟར་རོ། །གཉིས་པ་
དབྱེ་བ་ནི་དེ་ཉིད་ལས། ལམ་རྣམ་པ་ལྔ་སྟེ། ཚོགས་ཀྱི་ ལམ་དང་སྦྱོར་བའི་
ལམ་དང་མཐོང་བའི་ལམ་དང་སྒོམ་པའི་ལམ་དང་མཐར་ཕྱིན་པའི་ལམ་མོ། །
ཞེས་པ་ལྟར་རོ། །ཡང་ན་ཐེག་གསུམ་གྱི་ལམ་གསུམ་ཡོད། ཉན་ཐོས་ཀྱི་ལམ་
ནི། རྒྱུད་བླ་མ་ལས། མི་རྟག་ སྡུག་བསྔལ་ བདག་མེད་དང༌། །ཞི་བའི་སྒྲའི་
ཐབས་མཁྱེན་པས། །སེམས་ཅན་སྲིད་གསུམ་སྐྱོ་བསྐྱེད་ནས། །མྱ་ངན་འདས་
ལ་རབ་ཏུ་འཇུག །ཅེས་པ་ལྟར་མི་རྟག་བཅུ་དྲུག་བསམ་གཏན་ས་དྲུག་ལ་སོགས་
ལ་བརྟེན་ནས་བསྒོམས་ཏེ་ཉོན་སྒྲིབ་ཀྱི་གཉེན་པོར་གྱུར་བའི་ཚོགས་ལམ་སོགས་
ལམ་རྣམ་པ་ལྔའོ། །རང་རྒྱལ་གྱི་ལམ་ནི། མི་རྟག་སོགས་བཅུ་དྲུག་དང་རྟེནའབྲེལ་
བཅུ་གཉིས་སོགས་བསྒོམས་སྟེ་ཉོན་སྒྲིབ་སོགས་སྤོང་བའི་ཚོགས་ལམ་སོགས་ལྔའོ། །
ཕྱོགས་རྒྱལ་བ་དང་ཉ་དབོན་པ་སོགས་ཀྱིས་རང་རྒྱལ་གྱིས་གཟུང་བ་ཕྱི་དོན་མེད་
95



ཀུན་མཁྱེན་དགོངས་རྒྱན་དེབ་ཕྲེང་བདུན་པ།
པར་རྟོགས་ཏེ། ཤེས་སྒྲིབ་ཀྱི་ཕྱོགས་གཅིག་ཕྱི་རོལ་དོན་འཛིན་གྱི་རྟོག་པ་སྤངས་
བར་གསུངས་སོ། །སྔོན་མེད་ལེགས་བཤད་དུ་མངོན་རྟོགས་རྒྱན་ལས། གཟུང་
དོན་རྟོག་པ་སྤོང་ཕྱིར་དང་། ཞེས་སོགས་ཀྱི་ལུང་དོན་རང་རྒྱལ་གྱིས་གཟུང་བ་བདེན་
མེད་རྟོགས་པའི་དོན་མ་ཡིན་པར་གསུངས་སོ། །ཐེག་ཆེན་གྱི་ལམ་ནི་ཆོས་ཀྱི་
བདག་མེད་སོགས་ལམ་ཕ་རོལ་ཏུ་ཕྱིན་པ་དྲུག་ཚོགས་ལམ་སྦྱོར་ལམ་མཐོང་
ལམ་སྒོམ་ལམ་གྱི་སྐབས་སུ་བསྐལ་ཆེན་གྲངས་མེད་གསུམ་ལ་བསྒོམས་
མཐར་སྒོམ་ལམ་རྡོ་རྗེ་ལྟ་བུའི་ཏིང་ངེ་འཛིན་ལ་བརྟེན་ནས་མི་སློབ་འམ་མངོན་
དུ་བྱས་ནས་སྐུ་བཞིའི་གོ་འཕང་ཐོབ་པ་ཡིན་ནོ། །གསུམ་པ་སོ་སོའི་རང་བཞིན་
བཤད་པ་ལ་ལྔ་ལས། དང་པོ་ཚོགས་ལམ་ནི། ལས་དང་པོ་པ་རྣམས་ཀྱི་ཐར་
བའི་ཆ་དང་མཐུན་པའི་དགེ་བའི་རྩ་བ་རྒྱུད་ཡོན་ཏན་གྱི་ཚོགས་ཀྱིས་འགེངས་
ཤིང་། རྣམ་པར་གྲོལ་བའི་འཇུག་ངོགས་སུ་གྱུར་བ། ཚོགས་ལམ་གྱི་མཚན་ཉིད་
དུ་ས་བཟང་གི་རྒྱུད་བླར་གསུངས་སོ། །དེ་ལ་དབྱེ་ན་ཆུང་འབྲིང་ཆེ་གསུམ་ཡོད།
ཆུང་ངུའི་གནས་སྐབས་སུ་ལུས་ཚོར་སེམས་ཆོས་དྲན་པ་ཉེ་བར་བཞག་པ་བཞི་
གཙོ་ཆེར་བསྒོམ་པར་བྱ་ཞིང་། འབྲིང་གི་གནས་སྐབས་སུ་སྡིག་པ་སྐྱེས་པ་རྣམས་
སྤངས་པ་དང་། མ་སྐྱེས་པ་རྣམས་མི་བསྐྱེད་པ་དང་། དགེ་བ་མ་སྐྱེས་པ་རྣམས་
སྐྱེད་པ་དང་། སྐྱེས་པ་རྣམས་སྤེལ་བ་སྟེ་ཡང་དག་སྤྱོང་བཞི་གཙོ་བོ་བསྒོམ་
པ་དང༌། ཆེན་པོའི་གནས་སྐབས་སུ་འདུན་པ་དང་བརྩོན་འགྲུས་དང་སེམས་
དང་དཔྱོད་པའི་ཏིང་ངེ་འཛིན་ཏེ་རྫུ་འཕྲུལ་གྱི་རྐང་བ་བཞི་རྣམས་ཀྱང་གཙོ་ཆེར་
བསྒོམ་པར་བྱའོ། །གཉིས་པ་སྦྱོར་ལམ་ནི། ཚོགས་བསགས་པ་ལས་མོས་པས་
96



གྲུབ་མཐའི་རྣམ་བཞག་ལེགས་བཤད་འདོད་འཇོ།
སྤྱོད་པ་རྣམས་ཀྱིས་ངེས་པར་འབྱེད་པའི་ཆ་དང་མཐུན་པའི་དགེ་བའི་རྩ་བ་བདེན་
པ་རྣམས་མངོན་པར་རྟོགས་པ་ལ་རིམ་གྱིས་སྦྱོར་ཞིང་རྣམ་པར་གྲོལ་བའི་འཇུག་
ངོགས་སུ་གྱུར་བ་དེ། སྦྱོར་ལམ་གྱི་མཚན་ཉིད། དབྱེ་ན། དྲོད་རྩེ་མོ་བཟོད་པ་
ཆོས་མཆོག་སྟེ་བཞིའོ། །དང་པོ་གཉིས་ཀྱི་སྐབས་སུ་དད་བརྩོན་དྲན་པ་ཏིང་ངེ་
འཛིན་ཤེས་རབ་སྟེ་དབང་བོ་ལྔ་གཙོ་ཆེར་བསྒོམ་པར་བྱ་ལ། ཕྱི་མ་གཉིས་ཀྱི་
སྐབས་སུ་དེ་དག་སྟོབས་སུ་གྱུར་པ་ལྔ་གཙོ་ཆེར་བསྒོམ་པར་བྱ་སྟེ། དབུས་མཐའ་
ལས། དབང་པོ་རྣམས་དང་སྟོབས་རྣམས་ལ། །ངེས་འབྱེད་ཡན་ལག་གཉིས་
གཉིས་སོ། །ཞེས་སོ། །གསུམ་པ་མཐོང་ལམ་ནི། ཆོས་མཆོག་གི་མཇུག་ཐོགས་
སུ་འཇིག་རྟེན་ལས་འདས་པའི་ཡེ་ཤེས་ཀྱིས་འཕགས་པའི་བདེན་པ་མངོན་
སུམ་གྱིས་གསར་དུ་མཐོང་བའི་སྐབས་ཀྱི་རྣམ་པར་གྲོལ་བའི་འཇུག་ངོགས་སུ་
གྱུར་བ། མཐོང་ལམ་གྱི་མཚན་ཉིད། དེ་ལ་དབྱེ་ན། བདེན་པ་སོ་སོ་ལ་སྐད་ཅིག་
བཞི་བཞིའི་དབྱེ་བས་སྐད་ཅིག་མ་བཅུ་དྲུག་རིམ་ཅན་དུ་སྐྱེས་པའོ། །དེའི་སྐབས་
སུ་དྲན་པ་ཤེས་རབ་བརྩོན་འགྲུས་དགའ་བ་ཤིན་སྦྱངས་ཏིང་ངེ་འཛིན་བཏང་
སྙོམས་ཡང་དག་བྱང་ཆུབ་ཀྱི་ཡན་ལག་གཙོ་བོར་བསྒོམ་པའོ། །བཞི་བ་སྒོམ་
ལམ་ནི། བདེན་པ་མངོན་སུམ་དུ་རྟོགས་ཟིན་གོམས་པར་བྱེད་པའི་སྐབས་ཀྱི་
རྣམ་པར་གྲོལ་བའི་འཇུག་ངོགས་སུ་གྱུར་པ། སྒོམ་ལམ་གྱི་མཚན་ཉིད། དབྱེ་
ན། སྒོམ་ལམ་སྐོར་དགུ་ཡོད་དེ། ཁམས་གསུམ་སྤང་བྱ་ཆེན་པོའི་ཆེན་པོ་སོགས་
དགུ་སྤོང་བྱེད་ཀྱི་གཉེན་པོ་ཆུང་ངུའི་ཆུང་ངུ་སོགས་དགུ་ཡོད་པའི་ཕྱིར་ཏེ། མངོན་
རྟོགས་རྒྱན་ལས། སོ་དགུ་ལ་ནི་ཆེན་པོ་ཡི། ཆེན་པོ་ལ་སོགས་དྲི་མ་ཡི། །གཉེན་
༡



པ
ཀུན་མཁྱེན་དགོངས་རྒྱུན་དེབ་ཕྲེང་བདུན་པ།
པོ་ཆུང་ངུའི་ཆུང་ངུ་ལ། སོགས་པའི་ལམ་ནི་དག་པ་ཡིན། །ཞེས་སོ། །དེའི་སྐབས་
སུ་ཡང་དག་པའི་ལྟ་བ། རྟོགས་པ། ངག ལས་ཀྱི་མཐའ། འཚོ་བ། རྩོལ་བ།
དྲན་པ། ཏིང་ངེ་འཛིན་ཏེ་འཕགས་ལམ་ཡན་ལག་བརྒྱུད་གཙོ་ཆེར་བསྒོམ་པའོ། །
ལྔ་བ་ཐེག་པ་རང་ལམ་གྱི་མི་སློབ་ལམ་ནི། ཐེག་པ་རང་ལམ་གྱི་བགྲོད་པ་མཐར་
ཕྱིན་པའི་རྣམ་གྲོལ་ལམ་གྱི་འཇུག་ངོགས་སུ་གྱུར་བ། ཐེག་པ་རང་ལམ་གྱི་མི་
སློབ་ལམ་གྱི་མཚན་ཉིད། དབྱེ་ན། ཉན་རང་ཐེག་ཆེན་མི་སློབ་ལམ་དང་གསུམ་
མོ། །ལམ་ལྔའི་རྣམ་བཞག་མདོར་བསྡུས་ཙམ་བརྗོད་ཟིན་ཏོ། ། ས་བཅུའི་རྣམ་
བཞག་དང་། ཟབ་ལམ་སྦྱོར་བ་ཡན་ལག་དྲུག་གི་ལམ་རྣམས་གཞན་ལས་ཤེས་
པར་བྱའོ། །
༈ གཉིས་པ་ལྟ་སྒོམ་སྤྱོད་གསུམ་གྱི་སྒོ་ནས་ལམ་བཤད་པ་ནི། འདིར་རྣམ་དག་
ལེགས་པའི་ལམ་ལ། ཀུན་མཁྱེན་ཇོ་ནང་བ་ཆེན་པོའི་ལྟ་བ་ཤན་འབྱེད་ཡིད་
ཀྱི་མུན་སེལ་ལས། ལྟ་སྒོམ་སྤྱོད་པ་ཆོས་ཀྱི་གཞུང༌། །ཞེས་གསུངས་པ་ལྟར་
རྣམ་དག་ལེགས་པའི་ལམ་སྒྲུབ་པ་ལ་ལྟ་སྒོམ་སྤྱོད་གསུམ་ཚང་དགོས་པ་ཡིན་
པས་དེ་གསུམ་ལས། དང་པོ་ལྟ་བ་ལ་ཐུན་མོང་ཡིན་མིན་གཉིས་ལས། དང་
པོ་ནི། རི་ཆོས་ངེས་དོན་རྒྱ་མཚོ་ལས། ཡང་དག་པའི་ལྟ་བ་ཐུན་མོང་དུ་གྲགས་
པ་ལེགས་པར་རྟོགས་པ་ལ་ནི། ཆོས་ཐམས་ཅད་གནས་ལུགས་ལ་རི་བོང་གི་
རྭ་དང༌། མོ་གཤམ་གྱི་བུ་ལྟར་ཅི་ཡང་མ་རེད་ཅིང་གང་དུ་ཡང་མ་གྲུབ་པས་ནམ་
མཁའི་མེ་ཏོག་ལྟ་བུར་ཐག་ཆོད་པ་དགོས་ཏེ་དེའི་ཤེས་བྱེད་རྣམས་ནི་བཀའ་
འཁོར་ལོ་བར་བ་དང༌། རིགས་ཚོགས་ལ་སོགས་པ་རྣམས་སུ་གྲགས་པའི་ཕྱིར།
38



གྲུབ་མཐའི་རྣམ་བཞག་ལེགས་བཤད་འདོད་འཇོ།
ཞེས་དང་། རྒྱལ་བའི་ཡུམ་ལས། ཤཱ་རིའི་བུ་དེ་ལྟར་སློབ་པའི་བྱང་ཆུབ་སེམས་
དཔའ་སེམས་དཔའ་ཆེན་པོ་ནི་ཆོས་གང་ལ་ཡང་སློབ་པ་མེད་དོ། །ཞེས་དང་།
སྣ་ཚོགས་འདུ་ཤེས་བྲལ་ཞིང་ཉེ་བར་ཞི་སྤྱོད་པ། །འདི་ནི་ཤེས་རབ་ཕ་རོལ་ཕྱིན་
མཆོག་སྤྱོད་པ་ཡིན། །ཞེས་དང་། བཞི་བརྒྱ་བ་ལས། ཡོད་དང་མེད་དང་ཡོད་
མེད་ཅེས། །གང་ལ་ཕྱོགས་ནི་ཡོད་མིན་པ། །ཞེས་དང་། རྩོད་ཟློག་ལས། གལ་
ཏེ་ངས་དམ་བཅས་འགའ་ཡོད། །དེས་ན་ང་ལ་སྐྱོན་ཏེ་ཡོད། །ང་ལ་དམ་བཅའ་
མེད་པས་ན། །ང་ནི་སྐྱོན་མེད་ཁོ་ན་ཡིན། །ཞེས་གསུངས་པ་ལྟར་སྣང་གྲགས་
ཀུན་རྫོབ་ཀྱི་ཆོས་ཐམས་ཅད་ཀྱི་སྤྲོས་པ་ཉེ་བར་ཞི་བའི་སྤྲོས་བྲལ་དུ་གཏན་ལ་
ཕབ་དགོས་སོ། ། ༈ ཐུན་མོང་མ་ཡིན་པའི་ལྟ་བ་ཡང་། རྒྱུད་བླ་མ་ལས། རྣམ་
དབྱེར་བཅས་པའི་མཚན་ཉིད་ཅན། །གློ་བུར་དག་གིས་ཁམས་སྟོང་གི །རྣམ་
དབྱེར་མེད་པའི་མཚན་ཉིད་ཅན། །བླ་མེད་ཆོས་ཀྱིས་སྟོང་མ་ཡིན། །ཞེས་གསུངས་
པ་ལྟར་དོན་དམ་རང་བྱུང་འོད་གསལ་བའི་ཡེ་ཤེས་ཉིད་གཞན་གཟུང་འཛིན་
སོགས་སྤྲོས་པ་མཐའ་དག་གིས་གདོད་ནས་སྟོང་ཞིང་དོན་དམ་རང་བྱུང་འད
ང་འདུས་
མ་བྱས་པའི་ཡོན་ཏན་སྟོབས་སོགས་ཟག་མེད་ཀྱི་ཡོན་ཏན་རྣམས་ཐོག་མེད་ནས་
རང་བཞིན་འགྱུར་བ་མེད་པར་གནས་པའི་ཆོས་དབྱིངས་དེ་བཞིན་ཉིད་ཀྱི་གནས་
ལུགས་ཚུལ་བཞིན་དུ་རྟོགས་པའི་མངོན་རྟོགས་ནི། ཡང་དག་པའི་ལྟ་བ་ཡིན་
ནོ། །ཡང་གཞི་བདེན་པ་གཉིས་ཀ་ཟུང་འཇུག་ཏུ་ལེགས་པར་རྟོགས་ནས་ཀུན་
རྫོབ་རྟེན་འབྲེལ་བསླུ་བ་མེད་པ་ལ་བླང་དོར་ཕྱིན་ཅི་མ་ལོག་པར་བྱས་ཏེ། ཡང་
དག་པའི་ལྟ་བ་རྒྱུད་ལ་སྐྱེས་ན་དངོས་པོར་ཞེན་པའི་བདག་འཛིན་སོགས་དྲི་མ་
99



， ''ཁཀ་ཁ11ཟ་བ ས པ ས བ
ཀུན་མཁྱེན་དགོངས་རྒྱན་དེབ་ཕྲེང་བདུན་པ།
གློ་བུར་བ་རྣམས་སྤོང་བར་བྱེད་པ་ཡིན་ཏེ། ས་བཟང་མ་ཏི་པཎ་ཆེན་གྱི་ཞལ་ནས།
ལྟ་བ་བདེན་གཉིས་ཟུང་འཇུག་རྟོགས་པ་ཡིས། །ཀུན་རྫོབ་རྒྱུ་འབྲས་བསླུ་བ་མེད་
པ་ལ། །བླང་དོར་ཚུལ་བཞིན་བགྱིས་ཏེ་དམ་པའི་དོན། །སྟོང་ཉིད་རྟོགས་ལས་
དངོས་འཛིན་མཐའ་དག་སྤངས། །ཞེས་གསུངས་པའི་ཕྱིར་རོ། །ཡང་གནས་
ལུགས་སུ་ཡོད་པ་ལ་ཡོད་ཅེས་དང་མེད་པ་ལ་མེད་ཅེས་སོགས་བཀའ་འཁོར་
ལོ་ཐ་མ་ལྟ་བ་ཤན་འབྱེད་དོན་དུ་གསུངས་ཏེ། རྗེ་ཇོ་ནང་བའི་ལྟ་བ་ཤན་འབྱེད་
ལས། ཡོད་དོ་མེད་དོ་རྟག་ཆད་སོགས། །ལྟ་བ་ཤན་འབྱེད་དོན་དུ་གསུངས། །
ཞེས་གསུངས་སོ། །སྤྱིར་སྤྲོས་བྲལ་དུ་གནས་ལུགས་ལ་ལྟ་བ་ནི་མཉམ་བཞག་
གི་ལྟ་བ་དང༌། བཀའ་འཁོར་ལོ་ཐ་མ་ལྟར་ཡོད་མེད་སོགས་ཤན་འབྱེད་ནས་
བདེན་གཉིས་གནས་ལུགས་ཇི་ལྟ་བར་ལྟ་བ་ནི་རྗེས་ཐོབ་ཀྱི་ལྟ་བ་ཡིན་ནོ། །
དེ་ལྟར་ཡང་དག་པའི་ལྟ་བ་ཚུལ་བཞིན་དུ་ཤེས་དགོས་ལ། མ་ཤེས་ན་སྤྱོད་པ་
དང་སྒོམ་པ་ལས་ཀྱང་ཉམས་པར་འགྱུར་ཏེ། ལྟ་བ་ཤན་འབྱེད་ཡིད་ཀྱི་མུན་
སེལ་ལས། ལྟ་བ་འཁྲུལ་ན་སྤྱོད་པ་ནོར། །དེ་ནས་སྒོམ་པ་ཉམས་པར་འགྱུར། །
དེ་ཕྱིར་ཐོག་མར་ལྟ་བ་གཅེས། །ཞེས་གསུངས་པའི་ཕྱིར་རོ།། །།
༈ གཉིས་པ་སྒོམ་བཤད་པ་ལ། རྒྱལ་བ་སངས་རྒྱས་བཅོམ་ལྡན་འདས་ཀྱི་མདོ་
དང་སྔགས་ཀྱི་དགོངས་དོན་མཐའ་དག་འགལ་བ་མེད་པར་ཚུལ་བཞིན་དུ་ཉམས་
སུ་ལེན་པ་ནི་སྒོམ་པ་ཡིན་ལ། དེ་ལྟར་བཀའ་འཁོར་ལོ་གསུམ་གྱི་དགོངས་དོན་
མཐར་ཐུག་ཉམས་སུ་བླངས་པས་བདེ་གཤེགས་སྙིང་པོ་ཡིད་བཞིན་གྱི་ནོར་
བུའི་དྲི་མ་རགས་པ་དང་ཕྲ་བ་དང་ཤིན་ཏུ་ཕྲ་བ་རྣམས་སྦྱོང་བའི་ཚུལ་དང་མཐུན་
1 00



གྲུབ་མཐའི་རྣམ་བཞག་ལེགས་བཤད་འདོད་འཇོ།
པར་དེ་བཞིན་གཤེགས་པའི་ཐུགས་རྗེ་ཆེན་པོ་བསྟན་པའི་མདོ་ལས་གསུངས་
ཤིང༌། དེ་ཡང་འཁོར་ལོ་དང་པོ་ནི། ཐེག་ཆེན་གྱི་ངེས་དོན་ཟབ་མོ་སྒོམ་པའི་
སྔོན་འགྲོ་དང་ཡང་རྗེས་སུ་མཐུན་ཞིང་། འཁོར་ལོ་གཉིས་པ་ནི་ཟབ་མོའི་དོན་
ལ་མཉམ་པར་བཞག་པའི་ཏིང་ངེ་འཛིན་ཁྱད་པར་ཅན་ཉམས་སུ་ལེན་པ་དང་
ཡང་མཐུན་ལ། འཁོར་ལོ་གསུམ་པ་ནི། ཏིང་ངེ་འཛིན་ཁྱད་པར་ཅན་སྐྱེས་པ་
ན་ཡོད་མེད་ལ་སོགས་པ་ལེགས་པར་ཕྱེ་སྟེ་ངོ་སྤྲོད་གསང་སྔགས་ཟབ་མོ་དང་
ཡང་མཐུན་པར་རི་ཆོས་ངེས་དོན་རྒྱ་མཚོ་ལས་གསུངས་སོ། །དེ་ལ་སྒོམ་ཐུན་
མོང་བ་བྱམས་སྙིང་རྗེ་དང་། བདག་གཞན་མཉམ་རྗེ་དང༌། བསྐྱེད་རིམ་སྒོམ་
པ་ལ་སོགས་པ་སྒོམ་ཐུན་མོང་བ་རྣམས་ཐུན་མོང་གི་གཞུང་ལུགས་སུ་གྲགས་
པ་ལྟར་རོ། །ཐུན་མིན་གྱི་སྒོམ་ནི་འཁོར་ལོ་ཕྱི་མ་གཉིས་དང་གསང་སྔགས་རྡོ་
རྗེ་ཐེག་པ་དོན་གཅིག་མོད་ཀྱི་ཉམས་སུ་ལེན་པ་ན་ལ་ཟློ་བ་ཆོས་ཉིད་ཟབ་མོ་
ལ་འཁོར་ལོ་བར་བ་དང་མཐུན་པར་རྟོག་མེད་སྤྲོས་བྲལ་དུ་མཉམ་པར་བཞག་
ནས་རྗེས་ཐོབ་ཏུ་ཤན་འབྱེད་པའི་ཚེ་ཆོས་རྣམས་ལ་ཡང་དག་པར་སོ་སོར་རྟོག་
པ་ན་འཁོར་ལོ་ཐ་མ་དང་རྡོ་རྗེ་ཐེག་པ་ལས་གསུངས་པ་བཞིན་དུ་ལེགས་པར་
རྣམ་པར་ཕྱེ་སྟེ་ངོ་སྤྱད་ན་ཐེག་པ་ཆེན་པོའི་གསུང་རབ་ཐམས་ཅད་ཀྱི་དོན་ཟབ་
མོ་ཉམས་སུ་ལེན་པའི་དོན་ཚང་ལ་མ་ནོར་ཞིང་ཡོངས་སུ་དག་པ་ཉིད་དུ་འགྱུར་
བས་གནས་ལུགས་ལ་ཡོད་མེད་དང་རང་རང་གི་ངོ་བོས་སྟོང་མི་སྟོང་དང་རྣམ་
བཅད་ཡོངས་གཅོད་དང་མེད་དགག་མ་ཡིན་དགག་དང༌། སྤངས་པ་དང་རྟོགས་
པ་ལ་སོགས་པ་མདོར་ན་གཤིས་ལ་ཇི་ལྟར་གནས་པ་བཞིན་དུ་ལེགས་པར་ཕྱེ་
I 01



ཀུན་མཁྱེན་དགོངས་རྒྱན་དེབ་ཕྲེང་བདུན་པ།
སྟེ་ཡང་དག་པའི་གནས་ལུགས་ཕྱིན་ཅི་མ་ལོག་པ་དེ་ཐོས་བསམ་གྱིས་ལེགས་
པར་རྟོགས་པར་བྱས་ནས་ཀུན་རྫོབ་གློ་བུར་བའི་ཉེས་ཚོགས་གྱིས་དབེན་པའི་
དོན་དམ་རང་བྱུང་འདུས་མ་བྱས་པའི་ཡོན་ཏན་རང་ཆས་སུ་དབྱེར་མེད་པའི་
ཆོས་སྐུ་དེ་བཞིན་ཉིད་དེ་ཞི་ལྷག་ཟུང་འབྲེལ་དུ་ཡང་དག་པར་སྒོམ་པ་དེ་ཡིན་
པའི་ཕྱིར་ཏེ། ཐེག་མཆོག་དབུ་མ་ལས། སྒོམ་པས་ཞི་ལྷག་ཟུང་འཇུག་དབུ་
མ་ཡིན། །ཞེས་གསུངས་པའི་ཕྱིར། གོང་དུ་བཤད་པ་བཞིན་མཉམ་བཞག་གི་
སྐབས་སུ་འཁོར་གསུམ་རྣམ་པར་རྟོག་པ་བཅོམ་པའི་ཕྱིར་དུ་རང་སེམས་རང་
བྱུང་གཉུག་མ་དོན་གྱི་འོད་གསལ་གྱི་ཡེ་ཤེས་ལ་སྤྲོས་བྲལ་དུ་མཉམ་པར་བཞག་
དགོས་ཏེ། རྒྱུད་ལས། རྣམ་རྟོག་མ་རིག་ཆེན་པོ་སྟེ། །འཁོར་བའི་རྒྱ་མཚོར་
ལྟུང་བྱེད་ཡིན། །མི་རྟོག་ཏིང་འཛིན་ལ་གནས་ན། །མཁའ་བཞིན་དྲི་མ་མེད་པར་
འགྱུར། །ཞེས་གསུངས་པའི་ཕྱིར། དེ་ལྟར་ཚུལ་བཞིན་བསྒོམ་ན་བླང་དོར་མ་
ནོར་བ་དང༌། ཟབ་མོའི་དོན་རྟོགས་པ་དང་། དངོས་འཛིན་སོགས་སྤངས་པ་
དང༌། མ་སྒོམ་ན་ལྟ་སྤྱོད་བཟང་ཡང་ཕན་པར་མི་འགྱུར་ཏེ། སྤྱོད་འཇུག་ལས།
ལུས་ཀྱི་འདི་དག་སྤྱད་པར་བྱ། །ཚིག་ཙམ་བརྗོད་པས་ཅི་ཞིག་འགྲུབ། །སྨན་
དཔྱད་བཀློགས་པ་ཙམ་གྱིས་ནི། །ནད་པ་དག་ལ་ཕན་གྱུར་རམ། །ཞེས་དང་།
རྗེ་སྒྲོལ་མགོན་གྱི་ཞལ་སྔ་ནས། སྒོམ་པ་མེད་ན་ལྟ་སྤྱོད་ཀྱང་། །ས་འོག་གཏེར་
བཞིན་ཕན་མི་ཐོགས། །ཞེས་དང༌། ལྟ་སྤྱོད་བཟང་པོ་མང་
པང་བཤད་ཀྱང་། །སྒོམ་
དང་སྒྲུབ་དང་བྲལ་བ་ལ། །སེམས་དང་ཆོས་སུ་མ་འདྲེས་པའི། །དགོས་དུས་
ཕན་ཐོགས་འབྱུང་བ་དཀའ། །ཞེས་སོགས་གསུངས་སོ། །
102



གྲུབ་མཐའི་རྣམ་བཞག་ལེགས་བཤད་འདོད་འཇོ།
༈གསུམ་པ་སྤྱོད་པ་བཤད་པ་ལ། ཇོ་ནང་ས་བཟང་མ་ཏི་པཎ་ཆེན་གྱི་ཞལ་
སྔ་ནས། འདུལ་བ་མདོ་སྡེ་མངོན་པའི་སྡེ་སྣོད་ལས། །གསུང་བཞིན་ཚུལ་ཁྲིམས་
ཏིང་འཛིན་ཤེས་རབ་ཀྱི། །བསླབ་པ་གསུམ་ལ་རྟག་ཏུ་སློབ་པ་དང་། །སྡེ་སྣོད་
གསུམ་ཡང་མཁྱེན་པར་བགྱིད། །ཅེས་དང༌། ཐེག་མཆོག་དབུ་མ་ལས། སྤྱོད་
པ་བླང་དོར་མ་ནོར་དབུ་མ་སྟེ། །ཞེས་གསུངས་པ་ལྟར་ཆོས་འདུལ་བའི་སྡེ་སྣོད་
ལས་གསུངས་པའི་སོ་སོར་ཐར་བའི་དགག་སྒྲུབ་ཀྱི་བསླབ་བྱ་སོགས་ཚུལ་ཁྲིམས་
ཀྱི་བསླབ་ཁྲིམས་ཚུལ་བཞིན་དུ་སྤྱོད་པ་དང༌། མདོ་སྡེའི་སྡེ་སྣོད་ལས་བཤད་
པའི་ཏིང་ངེ་འཛིན་གྱི་བསླབ་པ་ལ་སློབ་པ་དང༌། མངོན་པའི་སྡེ་སྣོད་ལས་བཤད་
པའི་ཤེས་རབ་ཀྱི་བསླབ་པ་ལ་རྟག་ཏུ་བརྩོན་པ་སོགས་བླང་དོར་མ་ནོར་བ་རྒྱལ་
བའི་བཀའ་བཞིན་དུ་སྒྲུབ་པ་ནི་སྤྱོད་པ་དམ་པའོ། །མདོར་ན་སོར་བྱང་སྔགས་
གསུམ་གྱི་སྡོམ་པའི་མི་མཐུན་ཕྱོགས་རྣམས་སྤངས་ནས་བསླབ་བྱ་རྣམས་ལ་
རྟག་ཏུ་སློབ་དགོས་སོ། །སོར་བྱང་སྔགས་གསུམ་གྱི་བསླབ་བྱ་རྣམས་བདག་
གིས་སྡོམ་གསུམ་གྱི་བསླབ་བྱ་དྭངས་གསལ་བདུད་རྩིའི་ཆུ་གཏེར་དུ་བཤད་
ཡོད་པས་དེར་ཤེས་པར་བྱའོ། །དེ་ལྟ་བུ་ལ་སྤྱོད་དགོས་པའི་གནད་ཡང་རྒྱུ་
འབྲས་རྟེན་འབྲེལ་བསླུ་བ་མེད་པའི་ཕྱིར་ཏེ། ཐམས་ཅད་མཁྱེན་པ་ཏཱ་ར་ནཱ་
ཐའི་ཞལ་ནས། རྒྱུ་འབྲས་རྟེན་འབྲེལ་བསླུ་བ་མེད་པའི་ཕྱིར། །ལག་ལེན་སྤྱོད་
པ་རྣམ་པར་དག་པ་གཅེས། །ཞེས་གསུངས་སོ། །དེ་འདྲའི་ལྟ་སྒོམ་སྤྱོད་པ་ཡ་
མ་བྲལ་བར་ཐམས་ཅད་མ་ཚང་བར་མེད་པར་སློབ་དགོས་ཏེ། རྗེ་བཙུན་སྒྲོལ་
མགོན་གྱི་ཞལ་ནས། དེ་གསུམ་གཅིག་ལ་གཅིག་རྟེན་ལགས། །ལྟ་ མེད་ ཀྱི་
103



ཀུན་མཁྱེན་དགོངས་རྒྱུན་དེབ་ཕྲེང་བདུན་པ།
སྤྱོད་པ་
་པ་བཟང་ན་ཡང་། །མཚན་འཛིན་འཁོར་བའི་རྒྱུ་ཞིག་ལགས། །སྤྱོད་པ་
ཉམས་པའི་ལྟ་བ་ནི། །བསོད་ནམས་ཚོགས་ཀྱང་མ་རྫོགས་ལ། །ཆད་ལྟའི་
གཡང་ལ་ལྷུང་ཉེན་ཡོད། །སྒོམ་པ་མེད་ན་ལྟ་སྤྱོད་ཀྱང་། །ས་འོག་གཏེར་བཞིན་
ཕན་མི་ཐོགས། །ཞེས་གསུངས་པའི་ཕྱིར། ལྟ་སྒོམ་སྤྱོད་གསུམ་ཐམས་ཅད་
བསླབ་པ་གསུམ་གྱི་ནང་དུ་འདུ་སྟེ། ཇི་སྐད་དུ། སངས་རྒྱས་སེམས་ཅན་སྤྱི་
མེས་དེས། །སེམས་ཅན་རྣམས་ལ་ཕན་དོན་དུ། །ཚུལ་ཁྲིམས་ཤེས་རབ་སེམས་
ཞེས་པའི། །བསླབ་པ་རྣམ་གསུམ་གསུངས་པ་ཡིན། །ཚུལ་ཁྲིམས་བསླབ་པ་
སྤྱོད་པ་སྟེ། །ཤེས་རབ་བསླབ་པ་ལྟ་བ་ཡིན། །སྒོམ་པ་སེམས་ཀྱི་བསླབ་པ་
སྟེ། །བསླབ་གསུམ་འདི་ལ་ནན་ཏན་འཚལ། །ཞེས་གསུངས་པའི་ཕྱིར་རོ། །
འདིར་ལྟ་སྒོམ་སྤྱོད་གསུམ་དང་སྦྱར་ནས་ལམ་གྱི་རྣམ་བཞག་ཙམ་བཀོད་པ་ནི་
རི་ཆོས་ངེས་དོན་རྒྱ་མཚོ་ལྟར་བཤད་ཁུལ་བྱས་པའོ། །
༈ གསུམ་པ་འབྲས་བུ་བཤད་པ་ལ། དེ་ལྟར་ཕྱིན་ཅི་མ་ལོག་པའི་
ལྟ་སྒོམ་སྤྱོད་གསུམ་གྱི་ལམ་ཚོགས་གཉིས་ཡོངས་སུ་རྫོགས་པ་ལས་འབྲས་བུ་
སྤང་བྱ་སྒྲིབ་གཉིས་མ་ལུས་པ་ཟད་པའི་སངས་རྒྱས་ཀྱི་གོ་འཕང་ལེགས་པར་
ཐོབ་ནུས་ཏེ། བསྟན་བཅོས་རྒྱུད་བླ་མ་ལས། རང་བཞིན་འོད་གསལ་ཞེས་བརྗོད་
གང་ཡིན་ཞི་དང་མཁའ་བཞིན་གློ་བུར་གྱི། །ཉོན་མོངས་ཤེས་བྱའི་སྤྲིན་ཚོགས་
སྟུག་པོའི་སྒྲིབ་པ་ཡིས་ནི་བསྒྲིབས་གྱུར་བ། །དྲི་མེད་སངས་རྒྱས་ཡོན་ཏན་ཀུན་
ལྡན་རྟག་བརྟན་གཡུང་དྲུང་སངས་རྒྱས་ཉིད། །དེ་ནི་ཆོས་ལ་མི་རྟོག་རྣམ་འབྱེད་
ཡེ་ཤེས་དག་ལ་བརྟེན་ནས་འཐོབ། །ཅེས་དང་། འཕགས་པ་ཀླུ་སྒྲུབ་ཀྱི་ཞལ་
104



གྲུབ་མཐའི་རྣམ་བཞག་ལེགས་བཤད་འདོད་འཇོ།
སྔ་ནས། ས་བོན་གྱུར་ བའི་དབྱིངས་ དེ་ཉིད། །ཆོས་རྣམས་ ཀུན་ གྱི་རྟེན་དུ་
འདོད། །རིམ་གྱིས་སྦྱང་བར་གྱུར་པ་ལས། །སངས་རྒྱས་བྱང་ཆུབ་ཐོབ་པར་འགྱུར། །
ཞེས་གསུངས་པའི་ཕྱིར། དེ་ལྟར་ཐོབ་པའི་འབྲས་བུ་ལ་རྣམ་པ་གཉིས་ལས། དང་
པོ་བྲལ་འབྲས་ནི། ཆོས་སྐུ་གང་ཡིན་པ་འགྱུར་མེད་ཡོངས་གྲུབ་དང་། དེ་བཞིན་
ཉིད་ཀྱི་སྐུ་ལ་བྲལ་པའི་ཡོན་ཏན་སྟོབས་དང་མི་འཇིགས་པ་དང་། མ་འདྲེས་
པའི་ཆོས་བཅོ་བརྒྱད་ལ་སོགས་པའི་དོན་དམ་སངས་རྒྱས་ཀྱི་ཡོན་ཏན་ཀུན་དང་
ལྡན་པ་དེ་ཉིད་ཡིན་པ་དང་། གཉིས་པ་སྨིན་འབྲས་ནི་གཟུགས་སྐུ་གང་ཡིན་པ་
ལ་ཀུན་རྫོབ་གཟུགས་སྐུའི་མཚན་དཔེ་སོགས་སྨིན་པའི་ཡོན་ཏན་རྣམས་དང་ལྡན་
པའི་གཟུགས་སྐུ་དེ་ཡིན་པར་གསུངས་ཏེ། རྒྱུད་བླ་མ་ལས། དང་པོའི་སྐུ་ནི་སྟོབས་
ལ་སོགས། །བྲལ་བའི་ཡོན་ཏན་དག་དང་ལྡན། །གཉིས་པ་སྐྱེས་བུ་ཆེན་པོའི་
མཚན། །རྣམ་སྨིན་ཡོན་ཏན་དག་དང་ལྡན། །ཞེས་དང་། གཞི་ལམ་འབྲས་གསུམ་
ངོ་སྤྲོད་ཡང་དག་དོན་གསལ་ལས། གཞིའི་སངས་རྒྱས་དེ་གློ་བུར་གྱི་དྲི་མ་དང་
བྲལ་བར་གནས་གྱུར་པ་ལ་འབྲས་བུ་སངས་རྒྱས་ཆོས་ཀྱི་སྐུ་ཕྱག་རྒྱ་ཆེན་པོའི་
དངོས་གྲུབ་ཐོབ་པ། ཞེས་པ་ནས། ཆོས་སྐུ་ཐོབ་པའི་བྱིན་བརླབས་ལས་གདུལ་
བྱ་རྒྱུད་དག་པ་རྣམས་ལ་མཚན་དང་དཔེ་བྱད་ཀྱི་བདག་ཉིད་སྐུའི་སྣང་བ་ཤར་
བས་དོན་མཛད་པ་ནི་གཟུགས་ཀྱི་སྐུ་ཡིན་ཏེ། དེ་དག་ནི་འབྲས་བུའི་དོན་ནོ། །
ཞེས་གསུངས་པའི་ཕྱིར། དེ་ལྟར་ཐོབ་པའི་འབྲས་བུ་ལ་སྐུ་གསུམ་དང་སྐུ་བཞི་
རྣམས་དབྱེར་ཡོད་དེ། ཇི་སྐད་དུ། སངས་རྒྱས་རྣམས་ཀྱི་སྐུ་དབྱེ་བ། །རང་བཞིན་
ལོངས་སྤྱོད་རྫོགས་པ་དང༌། །གཞན་ནི་སྤྲུལ་བའི་སྐུ་ཡིན་ཏེ། །དང་པོ་གཉིས་
105



ཀུན་མཁྱེན་དགོངས་རྒྱུན་དེབ་ཕྲེང་བདུན་པ།
པོའི་རྟེན་ཡིན་ནོ། །ཞེས་དང༌། མངོན་རྟོགས་རྒྱན་ལས། ངོ་བོ་ཉིད་ལོངས་རྫོགས་
བཅས་དང་། །དེ་བཞིན་གཞན་པ་སྤྲུལ་བ་ནི། །ཆོས་སྐུ་མཛད་པ་དང་བཅས་པ། །
རྣམ་པ་བཞིར་ནི་ཡང་དག་བརྗོད། །ཅེས་གསུངས་པའི་ཕྱིར་རོ། །ཡང་སྟོང་གཞི་
དོན་དམ་ཆོས་ཀྱི་སྐུ་བཞི་ནི། གཞི་འབྲས་དབྱེར་མེད་དུ་བཞུགས་པའི་རྡོ་རྗེ་བཞི་
ཡིན་ཏེ། ཡེ་ཤེས་ལེའུ་ལས། རྒྱལ་བའི་སྐུ་ཡི་རྡོ་རྗེ་ཡུལ་དང་ཡུལ་ཅན་རྣམས་
ཀྱི་བགྲོད་བྱ་མིན་པ་རྣམ་པ་ཐམས་ཅད་པ། །གསུང་གི་རྡོ་རྗེ་སེམས་ཅན་ཐམས་
ཅད་རང་སྙིང་སྐད་རྣམས་དག་གི་ཆོས་ནི་གོ་བར་བྱེད་པའོ། །རྡོ་རྗེ་ཅན་གྱི་ཐུགས་
ཀྱི་རྡོ་རྗེ་སེམས་ཅན་རྣམས་ཀྱི་སེམས་ཀྱི་རང་བཞིན་མཐའ་དག་ས་ལ་གནས། །
དྲི་མེད་ནོར་བུ་ལྟ་བུ་དངོས་པོ་རྣམས་ཀྱི་འཛིན་བྱེད་གང་ཡིན་དེ་ཉིད་ཡེ་ཤེས་རྡོ་
རྗེའོ། །ཞེས་གསུངས་པའི་ཕྱིར་རོ། །
སྨྲས་པ། མདོ་རྒྱུད་ཀུན་གྱི་དགོངས་དོན་མཐར་ཐུག་པའི། །
ངེས་གསང་གཞན་སྟོང་དབུ་མ་ཆེན་པོ་ཡི། །
རྣམ་བཞག་མཁས་གྲུབ་བྱེ་བའི་སྙིང་ནོར་མཆོག །
དམ་པའི་གསུང་བཞིན་བདེན་པའི་ཚངས་ཐིག་བཏབ། །
ཅེས་གྲུབ་མཐའི་རྣམ་བཞག་ལུང་རིགས་གཏེར་མཛོད་ལེགས་བཤད་འདོད་འཇོ་
ཞེས་བྱ་བ་ལས་གཞན་སྟོང་དབུ་མ་ཆེན་པོའི་གྲུབ་མཐའི་རྣམ་བཞག་གི་སྐབས་
ཀྱི་ངལ་གསོ་བའི་ཚིགས་སུ་བཅད་པའོ། །
༈ གསུམ་པ་དོན་བསྡུས་ཏེ་གདམས་པ་ནི། བླང་དོར་རབ་གསལ་ལས།
མདོར་ན་ཕྱི་རོལ་པ་རྣམས་འདོད་པ་ཡི། །བྱེད་པོ་རང་དབང་ཅན་དང་བདག་
106



.....…， ，，，， -
གྲུབ་མཐའི་རྣམ་བཞག་ལེགས་བཤད་འདོད་འཇོ།
མེད་ཅིང་། །སྲོག་གི་མཆོད་པས་མཐོ་རིས་ཐོབ་པ་དང་། །རྒྱུ་འབྲས་བ་ཏན་ནས་
མེད་པའང་མི་འཐད་ལ། །དེ་ཡང་དྲི་མེད་འོད་ལས། ལུས་དང་ངག་དང་ཡིད་ཀྱི་
ལས། །དགེ་དང་མི་དགེ་གང་བྱེད་པ། །དེ་འབྲས་སེམས་ཅན་ལོངས་སྤྱོད་དེ། །
ལྷ་གཞན་འབྲས་བུ་སྟེར་བ་མིན། །ཞེས་གསུངས་པ་ལྟར་སེམས་ཅན་རྣམས་རང་
གི་ལས་ཀྱི་འབྲས་བུ་ལ་ལོངས་སྤྱོད་པ་ཡིན་གྱི། བྱེད་པ་པོ་བདག་དང་དབང་ཕྱུག་
ལ་སོགས་པ་སུ་ཡང་མེད་ཅིང་། སྲོག་གཅོད་ལ་སོགས་པ་མི་དགེ་བ་སྤྱད་པ་ལས་
ནི་ངན་སོང་དུ་ལྟུང་བ་ཉིད་དོ། །ཡང་བླང་དོར་རབ་གསལ་ལས། ཉན་ཐོས་བྱེ་
བྲག་སྨྲ་བའི་འདོད་པ་ཡི། །བརྗོད་དུ་མེད་པའི་གང་ཟག་བདག་ཀྱང་མེད། །མདོ་
སྡེ་པ་ལྟར་མྱ་ངན་འདས་པ་ཡང་། །མར་མེ་ཤི་བ་ལྟ་བུའི་གཏན་མེད་མིན། །ཞེས་
དང༌། རྒྱུན་ལས། གང་ཟག་བཏགས་པར་ཡོད་ཉིད་དུ། །རྗོད་བྱེད་རྫས་སུ་
མ་ཡིན་ནོ། །མི་དམིགས་ཕྱིན་ཅི་ལོག་པ་དང་། །ཀུན་ནས་ཉོན་མོངས་ཉོན་མོངས་
རྒྱུར། །ཞེས་གསུངས་པ་ལྟར། ལས་རྒྱུ་འབྲས་ལ་ཡིད་ཆེས་པའི་དོན་དུ་ཀུན་གཞིའི་
རྒྱུན་ལ་གང་ཟག་ཅེས་བཏགས་པ་ཙམ་ཡིན་གྱི། དོན་དམ་དུ་རྫ་ས་སུ་གྲུབ་པ་
ཡོད་པ་མ་ཡིན་ཏེ། ཡོད་ན་ཚད་མ་ལ་སྣང་དུ་རུང་བ་ལས་མི་དམིགས་པའི་ཕྱིར་
དང༌། དེ་ལྟར་འཛིན་པ་ནི་ཕྱིན་ཅི་ལོག་ཡིན་ཞིང་། ཕྱིན་ཅི་ལོག་གི་དམིགས་
པ་དོན་ལ་མི་གནས་པའི་ ཕྱིར་དང༌
། ངོ་བོའང་ཀུན་ནས་ཉོན་མོངས་པ་ཡིན་
ཞིང་ཀུན་ནས་ཉོན་མོངས་གཞན་རྣམས་ཀྱིའང་རྒྱུ་བྱེད་པའི་ཕྱིར་རོ། །མདོ་སྡེ་
པའི་འདོད་པ་ལྟར། མྱ་ངན་ལས་འདས་ཕྱིན་ཆད་ནམ་མཁའ་ལ་འཇའ་ཡལ་
བ་ལྟར་གཏན་ནས་མེད་པ་རྣམས་ཀྱང་མི་ཤེས་པའི་དབང་དུ་བྱས་པ་སྟེ། ཆོས་
] j7



ཀུན་མཁྱེན་དགོངས་རྒྱུན་དེབ་ཕྲེང་བདུན་པ།
ཀྱི་དབྱིངས་ཀྱི་བསྟོད་པ་ལས། ཇི་ལྟར་ཡི་དྭགས་རྣམས་ཀྱིས་ནི། །རྒྱ་མཚོ་སྙམ་
པར་མཐོང་བ་ལྟར། །དེ་བཞིན་མི་ཤེས་པས་སྒྲིབ་པས། །སངས་རྒྱས་རྣམས་ནི་
མེད་པར་བཏགས། །ཞེས་གསུངས་པ་ལྟར་རོ། །བླང་དོར་རབ་གསལ་རྩ་འགྲེལ་
ལས། ཉན་ཐོས་སྡེ་གཉིས་འདོད་པའི་ཕྱི་རོལ་གྱི། །དོན་ཡང་དོན་ལ་རྗེས་སུ་
གྲུབ་པ་མེད། །སེམས་ཙམ་པ་རྣམས་འདོད་པའི་རྣམ་ཤེས་ཀྱང་། །དཔྱད་ན་
དོན་ལ་ཡོད་པ་མ་ཡིན་ལ། །ཞེས་ཉན་ཐོས་སྡེ་གཉིས་ཀྱིས་འདོད་པའི་ཕྱི་རོལ་
ཀྱི་དོན་དང་སེམས་ཙམ་པ་འདོད་པའི་རྣམ་ཤེས་ཀྱང་སྣང་ཙམ་དུ་ཡོད་མོད།
དཔྱད་ན་དོན་དམ་དུ་བདེན་པར་ཡོད་པ་མིན་ཏེ། མི་རྟག་ཡེ་ཤེས་རྒྱུ་བ་ལ། །
དོན་དུ་སྣང་བ་མེད་ཕྱིར་ཡང་། །དོན་མེད་ཁུང་དུ་ཆུད་པར་བྱ། །དེ་མེད་པས་ན་
རྣམ་རིག་མེད། །ཅེས་གསུངས་པ་ལྟར་རོ། །བླང་དོར་རབ་གསལ་ལས། སྣང་
མེད་དབུ་མ་པ་དག་འདོད་པ་ཡི། །དོན་དམ་ཅི་ཡང་མེད་པའང་མ་ཡིན་པས། །
མཐའ་བྲལ་དབུ་མ་ཆེན་པོའི་དོན་དེ་ཉིད། །གྲུབ་མཐའི་མཐར་ཐུག་ལེགས་པར་
མ་ཁྱེན་ན་ལེགས། །ཞེས་པ་དང༌། རྒྱན་ལས། མེད་པ་གང་ཡིན་དེ་ཉིད་ནི། །
ཡོད་པ་ཡི་ནི་དམ་པ་ཡིན། །རྣམ་པ་ཀུན་ཏུ་མི་དམིགས་པ། །དམིགས་པ་ཡི་ནི་
མཆོག་ཏུ་འདོད། །ཅེས་གསུངས་པ་ལྟར། མེད་ཅིང་མི་དམིགས་པར་གསུངས་
པ་ཐམས་ཅད་ཀུན་རྫོབ་གློ་བུར་དྲི་མ་རྣམས་དཔྱད་ན་མེད་པ་ལ་དགོངས་པ་ཡིན་
གྱི་དོན་དམ་ཆོས་ཀྱི་དབྱིངས་རང་བཞིན་གྱིས་རྣམ་པར་དག་པ་ནི་མེད་པ་མ་ཡིན།
རྣམ་ཤེས་འཁྲུལ་བ་ལ་སྣང་བ་མ་དག་པའི་སྣང་བ་འདི་རྣམས་འགལ་་ན་རིམ་
གྱིས་མངོན་དུ་འགྱུར་བའི་ཕྱིར་རོ། །བླང་དོར་རབ་གསལ་ལས། དེ་ལྟར་ཤེས་
108



གྲུབ་མཐའི་རྣམ་བཞག་ལེགས་བཤད་འདོད་འཇོ།
ནས་ནང་བའི་ལེགས་བཤད་ལ། །བརྟེན་ནས་ཕྱི་བའི་འཁྲུལ་བ་རྣམས་དགག་
ཅིང༌། །ནང་བ་ལ་ཡང་རྣལ་འབྱོར་བློ་ཁྱད་ཀྱིས། །གོང་མ་གོང་མའི་མཆོག་ཏུ་
ཤེས་པར་བྱ། །ཞེས་དོན་དེ་ཡང་ཇི་སྐད་དུ། འདི་ལྟར་ཆོས་རྣམས་ཐམས་ཅད་
ནི། །བདག་མེད་དམ་པའི་དོན་དུ་ན། །སྟོང་ཉིད་བདག་ཏུ་དམིགས་པ་ནི། །
ཉེས་པར་བཤད་པ་ཁོ་ན་ཡིན། །ཞེས་གསུངས་པ་ལྟར་ཆོས་རྣམས་ཀྱི་གནས་
ལུགས་ཟབ་མོ་བདག་མེད་པ་དང་སྟོང་པ་ཉིད་སྟོན་པའི་ལེགས་བཤད་ལ་བརྟེན་
ནས་ཕྱི་རོལ་པ་རྣམས་བདག་དང་གཙོ་བོ་དང་དབང་ཕྱུག་ལ་སོགས་པ་བདེན་
པར་འདོད་པའི་འཁྲུལ་པ་རྣམས་དགག་པར་བྱ་ཞིང་། ཡེ་ཤེས་སྙིང་པོ་ཀུན་ལས་
བཏུས་པ་ལས། སངས་རྒྱས་ཆོས་ནི་རྣམ་པ་བཞིར། །ཡིད་འདོད་རྣམས་ཀྱིས་
མངོན་མཐོང་སྟེ། །བྱེ་བྲག་སྨྲ་ལ་སོགས་པའི་ལམ། །བཤད་པ་དེ་ཉིད་བསྒྲུབ་
པའོ། །ཞེས་པ་ལྟར། ནང་བའི་ཆོས་རྣམས་ཀྱང་གྲུབ་མཐའ་བཞི་ལ་བརྟེན་ནས་
བསྟན་པ་ལྟར་ཤེས་པར་བྱ་སྟེ། རིམ་གྱིས་མཆོག་ཏུ་གྱུར་པ་རྣམས་བསྒྲུབ་ཅིང་
ཉམས་སུ་བླང་བར་བགྱིའོ། །དེ་ཡང་སེམས་ཙམ་ལ་བརྟེན་ནས་ཉན་ཐོས་པ་ཕྱི་
རོལ་གྱི་དོན་བདེན་པར་འདོད་པ་དགག་ཅིང་། སྣང་མེད་དབུ་མ་ལ་བརྟེན་ནས་
སེམས་ཙམ་དུ་བདེན་པར་འདོད་པའང་བཀག་ལ། སྣང་བཅས་དབུ་མ་ལ་བརྟེན་
ནས་སྣང་མེད་དུ་བདེན་པར་འདོད་པའང་བཀག་ནས་མཐར་ཐུག་ཆོས་ཀྱི་དབྱིངས་
མུ་པཞིའི་སྤྲོས་པ་དང་བྲལ་པར་རྟོགས་པར་བྱ་སྟེ། ལང་གཤེགས་ལས། སེམས་
ཙམ་ལ་ནི་བརྟེན་ནས་སུ། །ཕྱི་རོལ་དོན་དུ་མི་རྟོག་གོ །སྣང་བ་མེད་ལ་བརྟེན་
ནས་ནི། །སེམས་ཙམ་ལས་ནི་འདའ་བར་བྱ། །ཡང་དག་དམིགས་ལ་བརྟེན་
109



ཀུན་མཁྱེན་དགོངས་རྒྱུན་དེབ་ཕྲེང་བདུན་པ།
ནས་སུ། །སྣང་མེད་ལས་ཀྱང་འདའ་བར་བྱ། །སྣང་མེད་གནས་པའི་རྣལ་འབྱོར་
པས། །ཐེག་པ་ཆེན་པོ་མི་མཐོང་ངོ། །ཞེས་དང༌། དུས་ཀྱི་འཁོར་ལོའི་བསྡུས་
རྒྱུད་ལས། (ཉན་ཐོས་སྡེ་གཉིས་འདོད་པ་ལྟར)སྲིད་གསུམ(དོན་དུ་སྣང་བ་འདི་རྡུལ) ཕྲ་ རགས་
གཟུགས་མིན་འདིར་ནི་རྣམ་
རྣམ་པར་ཤེས་པའོ། །ཞེས་སེམས་ཙམ་པས་ཟེར་ལ། དེ་
བཞིན་དུ་རྣམ་པར་ཤེས་པ་ཉིད་དོན་དམ་དུ་མེད་པར་སྣང་མེད་དབུ་མ་པ་རྣམས་
འདོད་དོ། །ཡང་ཇི་སྐད་དུ། གང་གི་འགྱུར་མེད་དང་བྲལ་མི་རྣམས་ཀྱིས་ནི་
སྟོང་བ་ཉིད་དེ་གཟུང་ནས་སྟོང་པར་ལྟ་བྱེད་པ། །དེས་ན་གཙོ་བོ་གང་ཞིག་འཕོ་
མེད་ལྷན་སྐྱེས་སྐུའི་བདེ་བ་དག་ནི་སྔགས་ཀྱི་ཐེག་པར་བསྟན། །ཞེས་གསུངས་
པ་ལྟར་སྣང་བཅས་སམ་གཞན་སྟོང་དབུ་མ་ཆེན་པོ་རྣམས་ཀྱིས་བཞེད་པ་ཡིན་
པའི་ཕྱིར་རོ། །
སྨྲས་པ། རྨད་བྱུང་ཐོས་བསམ་བརྩོན་པའི་བློ་གྲོས་གངས་ཀྱི་རི། །
ཐུགས་རྗེའི་ཉིན་བྱེད་དྲོད་ཀྱིས་བཞུས་པའི་འབབ་ཆུའི་རྒྱུན། །
ཕྱི་ནང་གྲུབ་མཐའ་འཛིན་མར་འཁྱིལ་བའི་ཆུ་མཚོ་ལ། །
བློ་ལྡན་སྐལ་བཟང་གདེངས་ཅན་བྱེ་བས་རོལ་བར་མཛོད། །
འདི་ནི་འདོད་འཇོའི་དཔག་བསམ་ཤིང་བཞིན་དུ། །
ལེགས་པར་བཤད་པའི་རིན་ཆེན་འདོད་འབྱུང་གཏེར། །
ལེགས་པར་བཤད་པ་བཤེས་གཉེན་དམ་པའི་དྲིན། །
ཉེས་བཤད་མཆིས་ན་མཁས་གྲུབ་མདུན་སར་འཆགོས། །
II)



གྲུབ་མཐའི་རྣམ་བཞག་ལེགས་བཤད་འདོད་འཇོ།
འདིར་འབད་དགེ་བས་ཕྱི་ནང་གྲུབ་མཐའ་ཀུན། །
ལེགས་པར་འབྱེད་པའི་བློ་གྲོས་དཔལ་ཐོབ་ཅིང་། །
རྒྱལ་བའི་བསྟན་ལ་ཡིད་ཆེས་ལུང་རིགས་ཀྱིས། །
ངེས་པ་རྙེད་ནས་ཐུབ་བསྟན་གསལ་བར་ཤོག །
དོན་དམ་བདེ་བར་གཤེགས་པའི་བྱིན་རླབས་དང་། །
སངས་རྒྱས་ཆོས་ཚོགས་སླུ་བ་མེད་པའི་འཕྲུལ། །
བསྟན་སྲུང་རྒྱ་མཚོའི་མཐུ་སྟོབས་ནུས་པ་ཡིས། །
ལེགས་བཤད་ཆར་གྱིས་ཕྱོགས་ཀུན་ཁྱབ་གྱུར་ཅིག །
ཅེས་གྲུབ་མཐའི་རྣམ་བཞག་ལུང་རིགས་གཏེར་མཛོད་ལེགས་བཤད་འདོད་འཇོ་
ཞེས་བྱ་བ་འདི་ནི་ལྕམ་འདའ་དགོན་གྱི་མཁན་བློ་ཆོས་ཀྱིས་འཇམ་པའི་དབྱངས་
ཀྱི་གསེར་སྐུ་དར་དང་བཅས་ཏེ་གསུང་གིས་བསྐུལ་བ་དང་། གྲྭ་བཙུན་པ་བསམ་
བཟང་གི་འདུལ་བ་གཞན་ཕན་སྣང་བའི་མཛོད་དང་དར་བཅས་བསྐུལ་ངོར་སྤྲང་
འཁྱམས་པ་ངག་དབང་དངོས་གྲུབ་དཔལ་ལམ་དབྱངས་ཅན་ངག་གི་རོལ་མཚོ་
ནས་རང་ལུགས་ཀྱི་དམ་པ་གོང་མའི་གསུང་ལས་བསྡུས་ཏེ་རབ་གནས་ཐམས་ཅད་
འདུལ་ཞེས་པའི་ས་གའི་ཟླ་བའི་ཚེས་གསུམ་གྱི་གཟའ་སྐར་ཕུན་སུམ་ཚོགས་པའི་
ཉིན་རྫོགས་པར་བྲིས་པ་འདིས་ཀྱང་རྒྱལ་བའི་བསྟན་པ་རིན་པོ་ཆེ་སྒོ་ཐམས་ཅད་
ནས་ཕྱོགས་དུས་ཀུན་ཏུ་རྒྱས་པར་གྱུར་ཅིག ། །།སརྦ་མངྒ་ལམ།། །།



ཀུ ནཱ མ ཁུ ན དཔ། ངས རྒྱུ ན དབ ཕྲེ བ
རྣནང་བ་
112



ས་ལམ་གྱི་རྣམ་བཞག་ཤེལ་དཀར་མེ་ལོང་།
༄༅། །ས་ལམ་གྱི་རྣམ་བཞག་ཐེག་གསུམ་གསལ་བའི་
ཤེལ་དཀར་མེ་ལོང་ཞེས་བྱ་བ་
བཞུགས་སོ། །
ན་མོ་གུ་རུ་བུདྡྷ་བོ་དྷི་ས་ཏྭ་བྷོ་ན་མོ་ན་མ།
གྲངས་མེད་བསྐལ་བར་ཚོགས་གཉིས་རབ་བསགས་ནས། །
ས་ལམ་བགྲོད་པ་མཐའ་དག་མཐར་ཕྱིན་ཏེ། །
སྐུ་བཞིའི་རྒྱལ་བའི་དཔལ་ལ་རོལ་བ་ཡི། །
མཉམ་མེད་ཤཱཀྱ་སེང་གེའི་ཞབས་ལ་འདུད། །
མ་
དུས་གསུམ་རྒྱལ་དང་སྲས་བཅས་ལ་སོགས་ཀྱིས། །
རྣམ་གྲོལ་ཞི་བའི་གོ་འཕང་བགྲོད་པའི་ལམ། །
ཐེག་གསུམ་མངོན་རྟོགས་ས་ལམ་རྣམ་བཞག་ཀུན། །
མ་ནོར་གསལ་བར་མདོར་བསྡུས་བཤད་པར་བྱ། །
དེ་ལ་འདིར་ས་ལམ་གྱི་རྣམ་བཞག་མདོར་བསྡུས་ཙམ་བརྗོད་པ་ལ། ལམ་
བཤད་པ་དང་། ས་བཤད་པ་དང་གཉིས། དང་པོ་ལ་སྐྱེས་བུ་གསུམ་གྱི་ལམ་བཤད་
པ་དང་། ལམ་དངོས་བཤད་པ་དང་གཉིས། དང་པོ་ལ་ཐོག་མར་ལམ་ཐམས་ཅད་
ཀྱི་རྩ་བ་དགེ་བའི་བཤེས་གཉེན་ཚུལ་བཞིན་དུ་བསྟེན་པ་ལ་རག་ལས་པས་ནི་བླ་
མ་ང་བཅུ་བ་སོགས་ལས་གསུངས་པ་ལྟར་བླ་མ་བསམ་སྦྱོར་གཉིས་ཀྱིས་ལེགས་པར་
313



ཀུན་མཁྱེན་དགོངས་རྒྱན་དེབ་ཕྲེང་བདུན་པ།
བསྟེན་དགོས། དེ་ཡང་སྐྱོན་རྟོགས་ཀྱི་བློ་འགོག་པར་བྱས་ནས་ཅི་མཛད་ལེགས་
པར་མཐོང་བའི་མོས་གུས་བྱ་ལ། བདག་ལ་སངས་རྒྱས་ཀུན་ལས་ལྷག་པར་བཀའ་
དྲིན་ཆེ་བ་དྲན་པའི་སྒོ་ནས་ཆོས་མཐུན་གྱི་བཀའ་བཞིན་བསྒྲུབ་པའོ། །
དེ་ནས་སྐྱེས་བུ་གསུམ་གྱི་ལམ་བཤད་པ་ལ།
འཁོར་བའི་མངོན་མཐོ་ཙམ་གཙོ་བོར་དོན་དུ་གཉེར་བའི་གང་ཟག་དེ། སྐྱེས་བུ་ཆུང་
ངུའི་མཚན་ཉིད་ཡིན་ཏེ། ལམ་སྒྲོན་ལས། གང་ཞིག་ཐབས་ནི་གང་དག་གིས། །
འཁོར་བའི་བདེ་བ་ཙམ་དག་ལ། །རང་ཉིད་དོན་དུ་གཉེར་བྱེད་པ། །དེ་ནི་སྐྱེས་
བུ་ཐ་མར་ཤེས། །ཞེས་སོ། །འཁོར་བའི་མངོན་མཐོ་ཙམ་གཙོ་བོར་དོན་གཉེར་
གྱིས་ཟིན་པའི་ དགེ་ བ་དེ། སྐྱེས་བུ་ཆུང་ངུའི་ལམ་གྱི་མཚན་ཉིད། མཚན་གཞི།
སྐྱེས་བུ་ཆུང་ངུའི་རྒྱུད་ཀྱི་མི་དགེ་བཅུ་སྤོང་གི་དགེ་བ་དང་འཆི་བ་མི་རྟག་པར་རྟོགས་
པའི་བློ་ལྟ་བུའོ། །སྡིག་པའི་ལས་ལ་འཛེམ་པའི་རང་ཁོ་ནའི་དོན་དུ་ཐར་བ་བགྲོད་
པའི་ལམ་ལ་གནས་པའི་གང་ཟག སྐྱེས་བུ་འབྲིང་གི་མཚན་ཉིད་ཡིན་ཏེ། ལམསྒྲོན་
ལས། སྲིད་ པའི་ བདེ་ ལ་ རྒྱབ་ཕྱོགས་ཤིང༌། །སྡིག་པའི་ལས་ལས་ལྡོག་ བད་
ཉིད། །གང་ཞིག་རང་ཞི ཙམ་དོན་གཉེར། །སྐྱེས་ བུ་ དེ་ ནི་འབྲིང་ཞེས བྱ། །ཞེས་
གསུངས་སོ། །རང་ཁོ་ནའི་དོན་དུ་ཐར་བར་བགྲོད་པའི་མངོན་རྟོགས། སྐྱེས་བུ་
འབྲིང་གི་ལམ་གྱི་མཚན་ཉིད། མཚན་གཞི་ནི། དེའི་རྒྱུད་ཀྱི་མི་རྟག་སོགས་བཅུ་
དྲུག་རྟོགས་པའི་ལམ་ལྟ་བུའོ། །ས་མཚམས་ནི་དམན་ལམ་དུ་ཞུགས་མ་ཐག་ནས
ཉན་རང་དགྲ་བཅོམ་ལྷག་མེད་ཀྱི་བར་དུ་ཡོད། གཞན་དོན་དུ་གཙོ་བོར་བླ་ན་མེད་
པའི་ཐར་བར་བགྲོད་པའི་གང་ཟག་དེ། སྐྱེས་བུ་ཆེན་པོའི་མཚན་ཉིད་ཡིན་ཏེ། ལམ་
}14



ས་ལམ་གྱི་རྣམ་བཞག་ཤེལ་དཀར་མེ་ལོང་།
སྒྲོན་ལས། རང་རྒྱུད་གཏོགས་པའི་སྡུག་བསྔལ་ཀྱིས། །གང་ཞིག་གཞན་གྱི་སྡུག་
བསྔལ་ཀུན། །ཡང་དག་ཟད་པར་ཀུན་ནས་འདོད། །སྐྱེས་བུ་དེ་ནི་མཆོག་ཡིན་
ནོ། །ཞེས་གསུངས་སོ། །གཞན་དོན་དུ་གཙོ་བོར་བླ་ན་མེད་པའི་ཐར་བར་བགྲོད་
པའི་ལམ་དེ། སྐྱེས་བུ་ཆེན་པོའི་ལམ་གྱི་མཚན་ཉིད། མཚན་གཞི་ནི། གཞན་དོན་
ཁུར་དུ་ཁྱེར་བའི་སྙིང་རྗེ་ཆེན་པོ་དང་། བྱང་ཆུབ་ཀྱི་སེམས་དང༌། དེའི་རྒྱུད་ཀྱི་སྟོང་
ཉིད་རྟོགས་པའི་བློ་ལྟ་བུའོ། །ས་མཚམས་ནི་གཞན་དོན་ཁུར་ཁྱེར་གྱི་སྙིང་རྗེ་རྒྱུད་ལ་
སྐྱེས་པ་ནས་སངས་རྒྱས་ཀྱི་སའི་བར་དུ་ཡོད། དེ་ཡང་ཐར་བའི་ལམ་ལ་ཞུགས་པ་
ལ་ངེས་འབྱུང་གི་བསམ་པ་དགོས་ལ། ངེས་འབྱུང་གི་བསམ་པ་བཅོས་མ་མ་
་མ་མ་ཡིན་
པ་ནི། འཁོར་བའི་ཕུན་ཚོགས་མཐའ་དག་མེ་འབར་བའི་འོབས་ལྟར་མཐོང་ནས་
དེ་ལས་ཐར་འདོད་ཀྱི་བློ་བཅོས་མ་མ་ཡིན་པ་ལ་ངེས་འབྱུང་གི་བསམ་པ་ཞེས་བྱ་ལ།
དེ་རྒྱུད་ལ་སྐྱེས་ན་ཐར་བའི་སྒོར་ཞུགས་ལ། དེ་རྒྱུད་ལ་མ་སྐྱེས་ན་ཐར་བའི་ལམ་དུ་
མ་ཞུགས་པ་ཞེས་བྱའོ། །དེས་ན་ཐར་བར་འཇུག་པའི་སྒོ་ནི་ངེས་འབྱུང་གི་བསམ་
པའོ། །འཁོར་བའི་མངོན་མཐོའི་གོ་འཕང་ཐོབ་པ་ལ་ངེས་པར་བློ་སྦྱོང་དགོས་པའི་
ལམ་དེ། སྐྱེས་བུ་ཆུང་འབྲིང་ཐུན་མོང་གི་ལམ་གྱི་མཚན་ཉིད། མཚན་གཞི་ནི། མི་
དགེ་བཅུ་སྤོང་གི་ཚུལ་ཁྲིམས་དང་། འཆི་བ་མི་རྟག་པར་རྟོགས་པའི་བློ་ལྟ་བུའོ། །
འཁོར་བའི་མངོན་མཐོ་གང་ཡང་ཐོབ་པ་ལ་བློ་སྦྱོང་མི་དགོས་པར་ཐར་བ་ཐོབ་པ་
ལ་ངེས་པར་བློ་སྦྱོང་དགོས་པའི་ལམ་དེ། སྐྱེས་བུ་ཆེ་འབྲིང་ཐུན་མོང་གི་ལམ་གྱི་
མཚན་ཉིད། མཚན་གཞི་ནི། མི་རྟག་སོགས་བཅུ་དྲུག་རྟོགས་པའི་བློ་ལྟ་བུའོ། །
དམན་པའི་ཐར་བ་གང་རུང་ཐོབ་པ་ལ་བློ་སྦྱོང་མི་དགོས་པར་བླ་མེད་བྱང་ཆུབ་ཐོབ་
115



ཀུན་མཁྱེན་དགོངས་རྒྱུན་དེབ་ཕྲེང་བདུན་པ།
པ་ལ་ངེས་པར་བློ་སྦྱོང་དགོས་པའི་ལམ་དེ། སྐྱེས་བུ་ཆེན་པོའི་ཐུན་མོང་མ་ཡིན་པའི་
ལམ་གྱི་མཚན་ཉིད། མཚན་གཞི་ནི། སྐྱེས་བུ་ཆེན་པོའི་སྙིང་རྗེ་ཆེན་པོ་དང༌། ཆོས་
ཀྱི་བདག་མེད་རྟོགས་པའི་བློ་ལྟ་བུའོ། །སྐྱེས་བུ་གསུམ་གྱི་ལམ་གྱི་རྣམ་བཞག་
རྒྱས་པར་ལམ་རིམ་རྣམས་ལས་ཤེས་པར་བྱའོ། །
གཉིས་པ་ལམ་དངོས་བཤད་པ་ལ།
འདིར་ལམ་གྱི་རྣམ་བཞག་དག་ས་བཟང་གི་མདོ་སྡེ་རྒྱན་གྱི་རྣམ་བཤད་ཐེག་ཆེན་
རབ་ གསལ་ སྣང་ བ་ ལྟར་བཤད་པ་ལ། རྟེན་གྱི་ཁྱད་པར། སྤྱིའི་རྣམ་གཞག་
སོ་སོའི་ངོ་བོ་དང་གསུམ། དང་པོ་ལ་ལུས་དང་བསམ་པའི་རྟེན་གཉིས་ལས། དང་
པོ་ལམ་སྐྱེ་བའི་ལུས་རྟེན་ནི་སྤྱིར་བཏང་ལ། ཇི་སྐད་དུ། མཐུན་པར་གྱུར་བའི་ཡུལ་
ན་གནས་པ་དང་། །སྐྱེས་བུ་དམ་པ་ལ་ནི་བརྟེན་པ་དང་། །བདག་གིས་ལེགས་སྨོན་
སྔོན་ཡང་བསོད་ནམས་བགྱིས། །འཁོར་ལོ་ཆེན་པོ་བཞི་ནི་ཁྱོད་ལ་མངའ། །ཞེས་
པ་ལྟར་འཁོར་ལོ་བཞི་དང་ལྡན་ཞིང་སྒྲིབ་པ་གསུམ་དང་བྲལ་བའི་ལྷ་དང་མི་རྣམས་
ཀྱི་ལུས་ཏེ། མཛོད་ལས། མཚམས་མེད་པ་ཡི་ལས་རྣམས་དང་། །ཉོན་མོངས་
ཤས་ཆེ་ངན་འགྲོ་དང༌། །འདུ་ཤེས་མེད་པའི་སེམས་ཅན་དང༌། །སྒྲ་མི་སྙན་སྒྲིབ་
གསུམ་དུ་འདོད། །ཅེས་པ་ལྟར་མཚམས་མེད་ལྔ་བྱས་པ་ལས་ཀྱི་སྒྲིབ་པ་ཅན་དང་།
ཟ་མ་ལ་སོགས་པ་ཉོན་མོངས་པ་ཤས་ཆེ་བའི་སྒྲིབ་པ་ཅན་དང་། ངན་སོང་གསུམ་
དང་ལྷ་ཚེ་རིང་པོ་དང་སྒྲ་མི་སྙན་པ་རྣམས་ནི་སྐྱེ་བའི་རྟེན་མ་ཡིན་པར་གསུངས་སོ། །
དམིགས་བསལ་ནི་ཐེག་ཆེན་པའི་ལུགས་ལ་དུད་འགྲོ་ལའང་སྐྱེ་སྟེ་སྡོང་པོ་བཀོད་
པར། གྲོང་ཁྱེར་སྐྱིད་པའི་འབྱུང་གནས་སུ་འཇམ་དཔལ་གྱིས་རྒྱ་མཚོ་ནས་འོངས་
16



ས་ལམ་གྱི་རྣམ་བཞག་ཤེལ་དཀར་མེ་ལོང་།
པའི་ཀླུ་རྣམས་ལ་སེམས་བསྐྱེད་མཛད་པ་དང་། ཟ་མ་ཏོག་བཀོད་པར། ཡུལ་འཁོར་
མོ་འཇིག་ཏུ་འཇིག་རྟེན་དབང་ཕྱུག་གིས་ཡི་དྭགས་དང་སྲིན་བུའི་རིགས་མང་པོ་བདེན་
པ་མཐོང་པ་ལ་བཀོད་པར་གསུངས་པ་ལྟར་རོ། །གནས་པའི་རྟེན་ནི་ཉན་ཐོས་པའི་
ལུགས་ཀྱིས་ཁམས་གསུམ་ཅི་རིགས་པར་གནས་ཤིང་ཐེག་ཆེན་པའི་ལུགས་ཀྱིས་
སངས་རྒྱས་དང་བྱང་ཆུབ་སེམས་དཔའི་རྣམ་འཕྲུལ་བསམ་གྱིས་མི་ཁྱབ་པས་འགྲོ་
བ་ཐམས་ཅད་ན་ཡོད་དེ། སྤྱན་རས་གཟིགས་དབང་ཕྱུག་གིས་དམྱལ་བར་གཤེགས་
པ་དང་། སྐྱེས་རབས་ལས་དུད་འགྲོར་གྱུར་པའི་བྱུང་ཆུབ་སེམས་དཔའ་མང་དུ་
གསུངས་པ་དང་། མ་དྲོས་པས་ཞུས་པར་ཡང་། ཀླུའི་རྒྱལ་པོ་དེ་ཉིད་ས་བཅུ་
པར་གསུངས་པ་ལྟར་རོ། །གཉིས་པ་སེམས་རྟེན་ནི་ཚོགས་ལམ་གྱི་ཐོས་བསམ་
སྒོམགསུམ་འདོད་པའི་སེམས་ལ་བརྟེན་པ་གཙོ་ཆེ་ལ། སྦྱོར་ལམ་ནི་མཛོད་
ལས། སྒོམ་བྱུང་མི་ལྕོགས་མེད་པ་དང་། །ཁྱད་པར་བསམ་གཏན་ས་པའོ། །ཞེས་
པ་ལྟར་དང་པོའི་ཉེར་བསྡོགས་མི་ལྕོགས་པ་མེད་པ་དང་། དངོས་གཞི་ཙམ་ཁྱོད་
དང་དངོས་གཞི་ཕྱི་མ་གསུམ་སྟེ་ས་དྲུག་ལ་བརྟེན་ཅིང་མཐོང་ལམ་ཡང་དེ་ནི་ཆོས་
མཆོག་དང་ས་གཅིག་ཅེས་པ་ལྟར་སྦྱོར་ལམ་དང་འདྲ་ལ། སྒོམ་ལམ་ཁམས་གསུམ་
གྱི་ས་དགུ་ཅར་ལ་བརྟེན་ཞེས་ས་བཟང་
ང་གི་ཀུན་བཏུས་འགྲེལ་བར་གསུངས་སོ། །
ཐེག་ ཆེན་པའི་མངོན་རྟོགས་ཕལ་ཆེར་དངོས་གཞི་ལ་བརྟེན་པ་སྟེ། ཐེག་ཆེན་ཚོགས་
ལམ་ཆེན་པོ་ནས་ཆོས་རྒྱུན་གྱི་ཏིང་ངེ་འཛིན་ཐོབ་སྟེ་ཆོས་ཀྱི་རྒྱུན་གྱི་ཏིང་འཛིན་སྐྱེས་
པ་ལ་བརྟེན་ནས་ནི་ཡུལ་སངས་རྒྱས་སྤྲུལ་པའི་སྐུ་རྣམས་ལས། ཆེད་དུ་བྱ་བ་ཞི་གནས་
ཏིང་ངེ་འཛིན་དང་ཡེ་ཤེས་ལྷག་མཐོང་ཡངས་པ་ཐོབ་པར་བྱ་བའི་ཕྱིར། ངོ་བོ་བདག་
I17



ཀུན་མཁྱེན་དགོངས་རྒྱན་དེབ་ཕྲེང་བདུན་པ།
མེད་མངོན་སུམ་དུ་མཐོང་བའི་ཐབས་གདམས་ངག་རྒྱ་ཆེན་པོ་རྙེད་པར་འགྱུར་བའོ། །
གཉིས་པ་སྤྱིའི་རྣམ་དབྱེ་ལ།
མཚན་ཉིད་མཚན་གཞི་བྱེད་ལས་དབྱེ་བ་ངེས་ ཚིག་ དངོས་བཏགས་དང་དྲུག་
ལས། དང་པོ་ནི་གང་ལ་ཞུགས་ནས་མྱ་ངན་ལས་འདས་པར་ཕྱིན་པའི་མངོན་རྟོགས།
ཡང་ན་ཐབས་དང་ཤེས་རབ་ཟུང་དུ་འཇུག་པའི་དགེ་བ་གང་ཞིག་རྣམ་པར་གྲོལ་བའི་
འཇུག་ངོགས་སུ་གྱུར་པ་དེ། ལམ་གྱི་མཚན་ཉིད་ཡིན་ཏེ། མདོ་ལས། ཐབས་དང་
བཅོས་པའི་ཤེས་རབ་ནི་ལམ་མོ། །ཤེས་རབ་དང་བཅས་པའི་ཐབས་ནི་འམ་མོ། །
ཞེས་གསུངས་སོ། །དེ་བཞིན་དུ་ཚོགས་ཆོས་བདེན་བཞིའི་རྣམ་བཤད་དང་ས་བཟང་
གི་རྒྱུད་བླའི་འགྲེལ་བར་གསུངས་སོ། །གཉིས་པ་མཚན་གཞིའི་དངོས་པོ་ནི། ཐེག་
པ་རང་ལམ་གྱི་བྱང་ཆུབ་འདོད་པས་ཀུན་ནས་བསླངས་པའི་སྒོ་གསུམ་གྱི་དགེ་བ་བྱང་
ཆུབ་ཏུ་བསྔོས་པའི་ལམ་ལྟ་བུའོ། །གསུམ་པ་བྱེད་ལས་ནི་ཟག་པ་དང་བཅས་པ་
འབྲས་བུའི་ཆ་ཐམས་ཅད་སྡུག་བསྔལ་དུ་ཤེས་པར་བྱས་ནས་དེའི་རྒྱུ་ལས་དང་ཉོན་
མོངས་པ་སྤོང་ཞིང་། དེ་དག་གི་རྣམ་པར་དག་པ་མངོན་སུམ་དུ་བྱ་བའི་ཆེད་དུ་ཟག་
པ་མེད་པའི་དགེ་བའི་རྩ་བ་རྣམས་བསྟེན་པར་བྱེད་པ་སྟེ། ཀུན་ལས་བཏུས་པར།
ལམ་གང་གིས་སྡུག་བསྔལ་ཡོངས་སུ་ཤེས་པ་དང་ཀུན་འབྱུང་མྱོང་བ་དང་འགོག་
པ་མངོན་དུ་བྱེད་པ་དང་ལམ་སྒོམ་པ་སྟེ། ལམ་གྱི་མཚན་ཉིད་མདོར་བསྡུས་པའོ། ཞེས་
གསུངས་པ་ལྟར་རོ། །བཞི་བ་དབྱེ་བ་ནི་ཐེག་པ་གསུམ་གྱི་ལམ་གསུམ་དང་། འཇིག་
རྟེན་དང་འཇིག་རྟེན་ལས་འདས་པའི་ལམགཉིས་དང༌། སྦྱོར་བ་བར་ཆད་མེད་ལམ་
རྣམ་གྲོལ་ལམ་ཁྱད་པར་གྱི་ལམ་བཞི་དང༌། ཞི་གནས་དང་ལྷག་མཐོང་གི་ལམ་
18



ས་ལམ་གྱི་རྣམ་བཞག་ཤེལ་དཀར་མེ་ལོང་།
གཉིས་དང༌། མཉམ་གཞག་དང་རྗེས་ཐོབ་ཀྱི་ལམ་གཉིས་དང༌། སློབ་པ་དང་མི་
སློབ་པའི་ལམ་གཉིས་ལ་སོགས་པའོ། །ལྔ་བ་ངེས་ཚིག་ནི་མྱ་ངན་ལས་འདས་པར་
བགྲོད་པའི་གཞིར་གྱུར་པ་ཡིན་པས་ལམ་ཞེས་བྱའོ། །དྲུག་པ་དངོས་བཏགས་ལ།
ལམ་ལ་ཕྱིན་བྱེད་དང་ཕྱིན་ཟིན་གྱི་ལམ་གཉིས་སུ་ཕྱེ་ནས་སྔ་མའི་དབང་དུ་བྱས་ན་
མི་སློབ་ལམ་ལམ་བཏགས་པ་བ་ཡིན་ཀྱང་སྤྱིར་ལམ་མཚན་ཉིད་པར་བར་
ར་བཞག་ན་
སྐབས་ཐམས་ཅད་དུ་གསུང་རབ་ཀྱི་ཐ་སྙད་ལ་མི་གནོད་དམ་སྙམ། དེས་ན་ས་བཟང་
གི་མདོ་སྡེ་རྒྱན་གྱི་རྣམ་བཤད་ལས། ཐེག་པ་ཆེན་པོ་བ་རྣམས་ཀྱི་ནི་སྤངས་རྟོགས་
མཐར་ཕྱིན་པའི་ཕྱིར་ལམ་བཏགས་པ་བ་དང་འབྲས་ བུ་ མཚན་ཉིད་པ་ཡིན་ནོ། །
ཞེས་སོགས་གསུངས་བའི་དགོངས་པ་ཡང་ཕྱིན་བྱེད་ཀྱི་ལམ་དངོས་མ་ཡིན་པ་ལ་
དགོངས་པ་ཡིན་པར་སྣང་ངོ་། །
གསུམ་པ་སོ་སོའི་ངོ་བོ་བཤད་པ་ལ།
ཚོགས་ལམ། སྦྱོར་ལམ། མཐོང་ལམ། སྒོམ་ལམ། མཐར་ཕྱིན་པའི་ལམ་བཤད་
པ་དང་ལྔ། དང་པོ་ཚོགས་ལམ་བཤད་པ་ལ། མཚན་ཉིད་སྤངས་རྟོགས་ཡོན་ཏན་
དབྱེ་བ་བྱེད་ལས་ངེས་ཚིག་ངོ་བོ་བཤད་པ་དང་བདུན། དང་པོ་ཚོགས་ལམ་གྱི་མཚན་
ཉིད་ནི། ཐེག་པ་རང་རང་གི་བྱང་ཆུབ་ཏུ་སེམས་བསྐྱེད་ནས་དྲོད་མ་ཐོབ་ཀྱི་བར་གྱི་
དགེ་བ་གང་ཞིག་མྱ་ངན་ལས་འདས་པར་ཕྱིན་པར་བྱེད་པའི་ཐབས་སུ་གྱུར་པའོ། །
ཡང་ན་ལས་དང་པོ་པ་རྣམས་ཀྱིས་ཐར་བའི་ཆ་
ཆ་དང་མཐུན་པའི་དགེ་བའི་རྩ་བ་རྒྱུད་
ཡོན་ཏན་གྱི་ཚོགས་ཀྱིས་འགེངས་ཤིང་རྣམ་པར་གྲོལ་བའི་འཇུག་ངོགས་སུ་གྱུར་
བ་ཚོགས་ལམ་གྱི་མཚན་ཉིད་དུ་ས་བཟང་གི་རྒྱུད་བླར་གསུངས་ལ། ལམ་ཕྱི་མ་
19



ཀུན་མཁྱེན་དགོངས་རྒྱུན་དེབ་ཕྲེང་བདུན་པ།
རྣམས་ཀྱི་སྐབས་སུ་མཚན་ཉིད་སྟ་ཕྱི་གཉིས་རེ་བཞག་པ་སྔ་མ་ས་བཟང་གི་མདོ་སྡེ་
རྒྱན་གྱི་རྣམ་བཤད་ལྟར་དང་ཕྱི་མ་དེའི་རྒྱུད་བླའི་འགྲེལ་བ་བཞིན་ཡིན་པར་ཤེས་
པར་བྱ། ས་མཚམས་ནི་ཐེག་པ་རང་ལམ་གྱི་བྱང་ཆུབ་ཏུ་སེམས་བསྐྱེད་ནས་དྲོད་
མ་ཐོབ་ཀྱི་བར་དུ་ཡོད་དོ། །གཉིས་པ་སྤངས་རྟོགས་ནི། སྤང་བྱ་ཤིན་ཏུ་རགས་པ་
འཁོར་བའི་སྡུག་བསྔལ་སྐྱེད་བྱེད་རྣམས་རྣམ་པར་སུན་འབྱིན་པའི་གཉེན་པོས་
སྤངས་པ་དང་། ཤེས་རབ་གསུམ་གྱིས་བདག་མེད་གཉིས་སྤྱིའི་ཚུལ་དུ་རྟོགས་པའོ། །
གསུམ་པ་ཡོན་ཏན་ནི། ཚོགས་ལམ་ཆུང་འབྲིང་ཆེ་གསུམ་ལ་རིམ་བཞིན་དྲན་པ་ཉེ་
བར་བཞག་པ་བཞི་དང་ཡང་དག་པར་སྤོང་བ་བཞི་དང་རྫུ་འཕྲུལ་གྱི་རྐང་བ་
བཞི་ཐོབ་ལ། ཐེག་ཆེན་ཚོགས་ལམ་དུ་ཆོས་རྒྱུན་གྱི་ཏིང་ངེ་འཛིན་ལ་བརྟེན་ནས་
སངས་རྒྱས་རྣམས་ལས་ཆོས་ཉན་ཅིང་གཞུང་དང་དོན་འཛིན་ནུས་པ་དང་། སྤྱན་
ལྔ་དང་མངོན་ཤེས་ལྔ་ཐོབ་པ་ལ་སོགས་པའོ། །བཞི་བ་དབྱེ་བ་ནི། ཐོག་མར་སྐྱེས་
པའི་ཚོགས་ལམ། བར་དུ་སྐྱེས་པའི་ཚོགས་ལམ། ཐ་མར་སྐྱེས་པའི་ཚོགས་ལམ་
སྟེ་ཆུང་འབྲིང་ཆེ་གསུམ་ཡོད། དབང་པོའི་སྒོ་ནས་ཆེ་འབྲིང་ཆུང་གསུམ་ཡོད་པར་
གསུངས། ཐེག་པའི་སྒོ་ནས་ཐེག་པ་གསུམ་གྱི་ཚོགས་ལམ་གསུམ་ཡོད། ཉན་ཐོས་
ཚོགས་ལམ་གྱི་མཚན་ཉིད། ཉན་ཐོས་ཀྱི་བྱང་ཆུབ་ཏུ་སེམས་བསྐྱེད་ནས་ཉན་ཐོས་
ཀྱི་དྲོད་མ་ཐོབ་བར་གྱི་དགེ་བ་གང་ཞིག་ཉན་ཐོས་ཀྱི་མྱ་ངན་ལས་འདས་པར་ཕྱིན་
པར་བྱེད་པའི་ཐབས་སུ་གྱུར་པ། དབྱེ་ན་ཆེ་འབྲིང་ཆུང་གསུམ་ཡོད། །རང་རྒྱལ་གྱི་
ཚོགས་ལམ་གྱི་མཚན་ཉིད། རང་རྒྱལ་གྱི་བྱུང་ཆུབ་ཏུ་སེམས་བསྐྱེད་ནས་རང་རྒྱལ་
གྱི་དྲོད་མ་ཐོབ་བར་གྱི་དགེ་བ་གང་ཞིག་རང་རྒྱལ་གྱི་མྱུ་ངན་ལས་འདས་པར་ཕྱིན་
120



A
ས་ལམ་གྱི་རྣམ་བཞག་ཤེལ་དཀར་མེ་ལོང་།
པར་བྱེད་པའི་ཐབས་སུ་གྱུར་པའོ། །ཐེག་ཆེན་ཚོགས་ལམ་གྱི་མཚན་ཉིད། ཐེག་
ཆེན་བྱང་ཆུབ་ཏུ་སེམས་བསྐྱེད་ནས་ཐེག་ཆེན་གྱི་དྲོད་མ་ཐོབ་བར་གྱི་དགེ་བ་གང་
ཞིག་མི་གནས་པའི་མྱང་འདས་སུ་ཕྱིན་པར་བྱེད་པའི་ཐབས་སུ་གྱུར་པ་དེ་ཡིན་ནོ། །
མིང་གི་རྣམ་གྲངས་ནི་ལས་དང་པོ་པའི་ས་དང་དད་པའི་ས་དང་ཚོགས་ལམ་དང་
ཐར་ པ་ ཆ་ མཐུན་ ལ་སོགས་པའོ། ། ལྔ་ བ་བྱེད་ལས་ནི་རྒྱུད་ཡོངས་སུ་སྨིན་པར་
བྱེད་པ་དང་། སྦྱོར་ལམ་འདྲེན་པར་བྱེད་པ་ལ་སོགས་པའོ། །དྲུག་པ་ངེས་ཚིག་ནི།
རྒྱུད་ཡོན་ཏན་གྱི་ཚོགས་ཀྱིས་འགེངས་ཤིང་ཐར་པར་འགྲོ་བའི་གཞི་ཡིན་པས་ན་
ཚོགས་ལམ་ཞེས་པའམ་ཐེག་པ་རང་ལམ་གྱི་ཚོགས་བསགས་པའི་ལམ་གྱི་དང་པོ་
ཡིན་པས་སོ། །བདུན་པ་ངོ་བོ་ནི། ཚོགས་ ཀྱི་ འམ་གང་ཞེ་ན། སོ སོ་སྐྱེ་བོའི་
ཚུལ་ཁྲིམས་དང༌། དབང་པོའི་སྒོ་སྡོམ་པ་དང༌། ཟས་ཀྱི་ཚོད་ཤེས་པ་དང༌།
ནམ་གྱི་ཆ་སྟོད་དང་ཆསྤྱད་ལ་མི་ཉལ་བར་རྣལ་འབྱོར་ལ་བརྩོན་པ་དང་། ཤེས་
བཞིན་དུ་མངོན་པར་དགའ་བའོ་ཞེས་གསུངས་པ་ལྟར། དལ་འབྱོར་རྙེད་པར་
དཀའ་བ་དང་འཆི་བ་མི་རྟག་པ་རྗེས་སུ་དྲན་པའི་སྒོ་ནས། ལས་རྒྱུ་འབྲས་ལ་མངོན་
པར་ཡིད་ཆེས་པར་བྱ་སྟེ། སྤྱོད་འཇུག་ལས། སྲོང་ བའི་ སེམས ནི་ ཐོབ་ པ་
ལས། །ཚུལ་ཁྲིམས་ཕ་རོལ་ཕྱིན་པར་བཤད། ། ཅེས་པ་ལྟར་སེམས་ཅན་
ལ་གནོད་འཚེ་གཞི་དང་བཅས་པ་སྤོང་བ་སྡོམ་པའི་ཚུལ་ཁྲིམས་དང་། ལུས་ངག་
ཡིད་གསུམ་དགེ་བ་ལ་འཁོལ་བ་ དགེ་བ་ཆོས སྡུད་དང༌། དེ་དག་ ཀྱང་ གཞན་
དོན་དུ་སྤྱོད་པ་སེམས་ཅན་དོན་བྱེད་ཀྱི་ཚུལ་ཁྲིམས་རྣམས་རྣམ་པར་དག་པ་བསྲུང་
བ་དང་། མདོ་ལས། མིག་གིས་གཟུགགས་རྣམས་མཐོང་སྟེ་མཚན་མར་མི་འཛིན་
121



ཀུན་མཁྱེན་དགོངས་རྒྱན་དེབ་ཕྲེང་བདུན་པ།
མངོན་རྟགས་སུ་མི་འཛིན་ཞེས་གསུངས་པ་ལྟར། དབང་པོ་རྣམས་ཡུལ་ལ་འཇུག་
པ་ན་དྲན་པ་དང་ཤེས་བཞིན་གྱིས་ཟིན་པར་བྱས་ཏེ། ཆགས་སྡང་གི་ཉོན་
མོངས་པ་སྐྱེ་བ་བསྲུང་ཞིང་སྡོམ་པར་བྱེད་པ་དང་། བཤེས་སྤྲིང་ལས། ཁ་ཟས་
སྨན་དང་འདྲ་བར་རིག་བགྱིས་ནས། །འདོད་ཆགས་ཞེ་སྡང་མེད་པར་བསྟེན་བགྱི་
སྟེ། །རྒྱགས་ཕྱིར་མ་ལགས་སྒེག་པའི་ཕྱིར་མ་ལགས། །འཚག་ཕྱིར་མ་ལགས་ལུས་
གནས་འབའ་ཞིག་ཕྱིར། །ཞེས་གསུངས་པ་ལྟར་ཆོས་ཀྱི་དོན་དུ་ལུས་གནས་པའི་
ཆེད་དུ་སྡིག་པ་དང་མ་འདྲེས་པའི་ཁ་ཟས་གཙང་མ་ཚོད་ཟིན་པར་བརྟེན་པ་དང༌།
རིགས་པའི་བདག་ཉིད་ཉིན་པར་ཐམས་ཅད་དང་། །མཚན་མོ་དེ་བཞིན་སྟོད་སྨད་
ཐུན་བཟླས་ནས། །མནལ་ཚེའང་འབྲོས་མེད་ཉིད་དུ་མི་འགྱུར་བར། །དྲན་ལྡན་དེ་
སྲིད་བར་དུ་མནལ་བར་མཛོད། །ཅེས་གསུངས་པ་ལྟར་ནམ་གྱི་ཆ་སྟོད་སྨད་ལ་མི་
ཉལ་བར་ཞི་གནས་དང་ལྷག་མཐོང་གི་རྣལ་འབྱོར་ལ་བརྩོན་པར་བྱེད་པ་ དང༌། སྤྱོད་
འཇུག་ལས། ལུས་དང་སེམས་ཀྱི་གནས་སྐབས་ལ། །ཡང་དང་ཡང་དུ་བརྟག་བྱ་
བ། །དེ་ཉིད་ཁོ་ན་མདོར་ན་ནི། །ཤེས་བཞིན་བསྲུང་བའི་མཚན་ཉིད་དོ། །ཞེས་
གསུངས་པ་ལྟར་སྒོ་གསུམ་གྱི་སྤྱོད་པ་ལ་རང་རིག་གིས་བརྟགས་ནས་རུང་བ་རྣམས་
སྤྱོད་ཅིང་མི་རུང་བ་རྣམས་སྤོང་བ་ཤེས་བཞིན་དུ་གནས་པ་སྟེ། ཐར་པའི་རྒྱུར་
གྱུར་པའི་དགེ་བ་ལྟུང་བས་འགྱོད་པ་མེད་ཅིང་དགའ་བ་ལས་སེམས་མཉམ་པར་
འཇོག་པ་དང༌། མཉམ་པར་བཞག་པ་ལས་ཡང་དག་པ་ཇི་ལྟ་བ་བཞིན་དུ་ཤེས་
པ་ལ་སོགས་པ་དང་། འཕགས་པའི་ནོར་བདུན་ལ་སྤྱོད་པ་དང་། ཆོས་སྤྱོད་བཅུའི་
སྒྲུབ་པ་ལ་བརྩོན་པ་དང་། ལུང་རྣམ་དག་ཐོས་པ་ལས་བྱུང་བ་དང༌། རིགས་པས་
22



ས་ལམ་གྱི་རྣམ་བཞག་ཤེལ་དཀར་མེ་ལོང་།
ངེས་པས་ངེས་པར་བསམས་པ་ལས་བྱུང་བ་དང༌། ཏིང་འཛིན་ཟབ་མོ་བསྒོམས་
པ་ལས་བྱུང་བའི་ཤེས་
ད་རབ་རྣམས་ལ་བརྟེན་ནས་མཐོང་ལམ་བརྒྱུད་ནས་སྐྱེ་ཞིང་
སྦྱོར་ལམ་དངོས་སུ་སྐྱེ་བའི་ལམ་འདི་ཉིད་ལ་ལས་དང་པོ་པ་རྣམས་ཀྱིས་བསླབ་
པར་བྱའོ། །གཞན་ཡང་ཚོགས་ལམ་ཆུང་ངུའི་གནས་སྐབས་སུ་ལུས་ཚོར་སེམས་
ཆོས་དྲན་པ་ཉེ་བར་བཞག་པ་བཞི་གཙོ་ཆེར་སྙོམ་པ་དང་ཚོགས་ལམ་འབྲིང་གི་གནས་
སྐབས་སུ་སྡིག་པ་སྐྱེས་པ་རྣམས་སྤངས་པ་དང་། མ་སྐྱེས་པ་རྣམས་མི་བསྐྱེད་པ་
དང་། དགེ་བ་མ་སྐྱེས་པ་རྣམས་སྐྱེད་པ་དང༌། སྐྱེས་པ་རྣམས་སྤེལ་བ་སྟེ་ཡང་དག་
པར་སྤོང་བ་བཞི་གཙོ་བོར་སྤྱོམ་པ་དང་ཚོགས་ལམ་ཆེན་པོའི་གནས་སྐབས་སུ་འདུན་
པ་དང་བརྩོན་འགྲུས་དང་སེམས་དང་དཔྱོད་པའི་ཏིང་ངེ་འཛིན་ཏེ་རྫུ་འཕྲུལ་གྱི་རྐང་
བ་བཞི་གཙོ་ཆེར་སྒོམ་པའོ། །ཐེག་ཆེན་གྱིས་མོས་སྤྱོད་ཀྱི་སའི་བར་ལ་གྲངས་མེད་
གཅིག་དང་། མ་དག་ས་བདུན་གྱི་བར་ལ་གྲངས་མེད་གཉིས་པ་དང༌། དག་པ་ས་
གསུམ་གྱི་བར་ལ་གྲངས་མེད་གསུམ་པ་སྟེ། བསྐལ་པ་གྲངས་མེད་གསུམ་དུ་
ཚོགས་བསགས་པ་ལ་བརྟེན་ནས་སངས་རྒྱས་ཐོབ་པར་གསུངས་པའི་གྲངས་མེད་
དང་པོ་ནས་བརྩམས་ཏེ་འཁོར་བའི་སྡུག་བསྔ
ག་བསྔལ་མཐའ་དག་ལས་ངེས་པར་འབྱུང་
ཞིང༌། ཐར་པ་ཆེན་པོའི་བདེ་བ་ཐོབ་པར་འདོད་པས་ཐེག་པ་ཆེན་པོ་ལ་དད་ཅིང་
མོས་པ་རྣམ་པར་འཕེལ་བར་བྱེད་པ་དེ་ནི། དཔེ་ཇི་ལྟར་ན་ཆུ་མང་པོ་ཡིས་རྒྱ་མཚོ་
ཡོངས་སུ་གང་བ་དེ་བཞིན་དུ་དགེ་བའི་ཆོས་བསོད་ནམས་དང་ཡེ་ཤེས་ཀྱི་ཚོགས་
རྣམས་རིམ་གྱིས་ཡང་དག་པར་རྫོགས་པ་ལ་བརྟེ
ས་པ་ལ་བརྟེན་ནས་གདམས་ངག་ཟབ་མོ་ཐོབ་
པའོ། །ཐེག་ཆེན་ཚོགས་ལམ་གྱི་གནས་སྐབས་སུ་སེམས་དྲུག་གི་འཇུག་ཚུལ་ནི།
123



ཀུན་མཁྱེན་དགོངས་རྒྱུན་དེབ་ཕྲེང་བདུན་པ།
རྩ་བའི་སེམས་ནི་ཐོག་མར་མདོ་ལ་སོགས་པའི་མིང་ས་བཅུ་པའི་མདོ་སྡེ་ནི་འདིའོ་
ཞེས་པ་ལ་སོགས་ པ་ཉིད་ལ་སེམས་མཉམ་པར་འཇོག་གོ །གཉིས་པ་རྗེས་སུ་
དཔྱོད་པའི་སེམས་ནི། རྩ་བའི་སེམས་ལ་མཉམ་པར་བཞག་པའི་རྗེས་དེ་ནས་མདོ་
ལ་སོགས་པ་དེ་དག་གི་རྗོད་བྱེད་ཀྱི་ཚིག་རབ་ཏུ་དབྱེ་བ་ལ་ཡང་ཕྱིན་ཅི་མ་ལོག་པར་
དཔྱོད་པར་བྱེད་པའོ། ། གསུམ་པ་རྣམ་པར་དཔྱོད་པའི་སེམས་ནི། མདོའི་སྡེ་ལ་
སོགས་པ་དེ་དག་གི་སོ་སོའི་ནང་ཚན་རྣམས་ལ་ཚུལ་བཞིན་དུ་མིང་དང་ཚིག་དེ་
དག་གིས་བསྟན་པའི་དོན་ཡང་ཞིབ་ཏུ་རྣམ་པར་དཔྱོད་པ་སྟེ་དོན་དང་ཡི་གེ་དག་ལ་
བརྟེན་ནས་སོ། །བཞི་པ་ངེས་པར་འཛིན་པའི་སེམས་ནི། སྔར་རྗེས་སུ་དཔྱད་
པ་དང་རྣམ་པར་དཔྱད་པ་དེ་རྣམས་ཀྱི་དོན་དེ་དག་ནི་འདི་ཁོ་ན་ཡིན་གྱི་གཞན་ནི་
མ་ཡིན་ནོ་ཞེས་བྱ་བར་དེ་དག་གི་རྒྱུ་མཚན་ངེས་པར་བཟུང་ནས་གཏན་ལ་འབེབས་
པའོ། ། ལྔ་པ་སྡོམ་པའི་སེམས་ནི། མདོ་སྡེ་ལས་ཚིག་དང་ཡི་གེ་མང་པོ་འབྱུང་
ཡང་ཐམས་ཅད་ཀྱི་དོན་བསྡུས་ན་འདི་ཙམ་ཞིག་ཏུ་ཟད་དོ་ཞེས་རྩ་བའི་སེམས་སུ་
བསྡུད་ཅིང་སྡོམ་པའོ་ཞེས་འགྲེལ་ཆེན་ལས་འབྱུང་བ་ལྟར་རོ། ། དྲུག་པ་ སྨོན་ པའི་
སེམས་ནི། གདམས་ངག་མནོས་པ་དེའི་དོན་ས་དང་ལམ་དང་འབྲས་བུ་ཡོན་ཏན་
ཁྱད་པར་ཅན་ནི་ཐོབ་པར་བྱ་བའི་ཕྱིར། རིམ་གྱིས་སྒོམ་པས་དེ་ནས་དོན་དེ་ དག་
ལ་རབ་ཏུ་བརྩོན་པ་དེ་ལ་འདུན་པ་དང་ལྷན་ཅིག་སྨོན་པར་བྱེད་པའི་སེམས་རྣམ་པར་
དག་པ་འབྱུང་བའོ། །སེམས་གནས་པའི་ཐབས་དགུ་བསྒྲུབས་ནས་བྱང་ཆུབ་སེམས་
དཔའ་དེའི་ལུས་དང་སེམས་ཀྱི་གནས་ངན་ལེན་ཅི་རིགས་པ་བྲལ་པར་ལས་སུ་རུང་
བར་གྱུར་ཏེ། ཤིན་ཏུ་སྦྱངས་པ་ཆེན་པོ་ཐོབ་ནས་དེ་ཉིད་ཁྱད་པར་དུ་འཕགས་པར་
[24



ས་ལམ་གྱི་རྣམ་བཞག་ཤེལ་དཀར་མེ་ལོང་།
འགྲོ་བ་ཡིས་བསམ་གཏན་བཞིའི་དངོས་གཞིའི་གནས་པ་ཁྱད་པར་ཅན་དེ་རྣམས་
ཐོབ་པོ། །འདོད་སེམས་དགུ་སྒྲུབ་ཚུལ་དང་ཞི་ལྷག་སྒྲུབ་ཚུལ་རྣམས་གཞན་ལས་
ཤེས་པར་བྱ་སྟེ། འདིར་ཚིག་ཚོགས་མང་བས་མ་སྤྲོས་སོ། །
གཉིས་པ་སྦྱོར་ལམ་བཤད་པ་ལ།
མཚན་ཉིད་སྤུངས་རྟོགས་ཡོན་ཏན་དབྱེ་བ་བྱེད་ལས་ངེས་ཚིག་ངོ་བོ་བཤད་པ་དང་
བདུན། དང་པོ་མཚན་ཉིད་ནི། ཚོགས་ལམ་རྫོགས་ནས་མཐོང་ལམ་མ་ཐོབ་བར་
གྱི་དགེ་བ་གང་ཞིག་མྱ་ངན་ལས་འདས་
པ་འདིས་པར་ཕྱིན་པར་
ང་བྱེད་པའི་ཐབས་སུ་གྱུར་པ།
ཡང་ན་ཚོགས་བསགས་པ་ལས་མོས་པས་སྤྱོད་པ་རྣམས་ཀྱིས་ངེས་པར་འབྱེད་པའི་
ཆ་དང་མཐུན་པའི་དགེ་བའི་རྩ་བ་བདེན་པ་རྣམས་མངོན་པར་རྟོགས་པ་ལ་རིམ་
གྱིས་སྦྱོར་ཞིང་རྣམ་པར་གྲོལ་བའི་འཇུག་ངོགས་སུ་གྱུར་བའོ། །མཚན་གཞི་ནི།
ངེས་འབྱེད་ཆ་མཐུན་གྱི་དྲོད་ལྟ་བུའོ། །ས་མཚམས་ནི་ཚོགས་ལམ་རྫོགས་ནས་
མཐོང་ལམ་མ་ཐོབ་ཀྱི་བར་དུ་ཡོད། གཉིས་པ་སྤངས་རྟོགས་ནི། ཐེག་པ་རང་ལམ་
གྱི་སྤང་བྱའི་གཙོ་བོའི་ཀུན་བརྟགས་རྣམ་པར་མགོ་གནོན་པར་བྱེད་ལ། ཉན་ཐོས་
སྦྱོར་ལམ་གྱིས་ཉོན་མོངས་པ་ཀུན་བརྟགས་དང་རང་རྒྱལ་སྦྱོར་ལམ་གྱིས་ཤེས་
སྒྲིབ་རགས་པ་ཀུན་བརྟགས་དང༌། ཐེག་ཆེན་སྦྱོར་ལམ་པས་ཤེས་བྱའི་སྒྲིབ་པ་
ཀུན་བརྟགས་རྣམས་རྣམ་པར་གནོན་པའི་ཚུལ་གྱིས་སྤོང་ཞིང་ཐེག་པ་
ག་པ་རང་རང་གི་
བསྒོམ་བྱའི་གཙོ་བོ་ལ་སྒོམ་བྱུང་གི་རྟོག་པ་ཐོབ་པའོ། །གསུམ་པ་ཡོན་ཏན་ནི།
མཛོད་ལས། རྩེ་མོ་ཐོབ་པ་རྩ་མི་འཆད། །བཟོད་ཐོབ་ངན་སོང་ཡོངས་མི་ལྟུང་། །
ཞེས་པ་ལྟར་དྲོད་ཐོབ་པ་ནས་མཐོང་ལམ་སྐྱེ་བའི་སྔ་ལྟས་སུ་དྲོད་ལྟ་བུའི་ཡེ་ཤེས་
125



ཀུན་མཁྱེན་དགོངས་རྒྱུན་དེབ་ཕྲེང་བདུན་པ།
ཐོབ་པ་དང༌། རྩེ་མོ་ཐོབ་པ་ནས་དགེ་རྩ་མི་ཆད་པ་དང་། བཟོད་པ་ཐོབ་པ་ནས་
ལས་ཉོན་གྱི་ངན་སོང་དུ་མི་འགྲོ་བ་དང༌། ཆོས་མཆོག་ཏུ་འཇིག་རྟེན་པའི་དགེ་བ་
མཆོག་ཐོབ་པ་ཡིན་ལ། ཡུམ་དང་དེའི་རྒྱན་ལས། དབང་པོ་རྣོན་པོས་རྫོགས་པའི་
བྱང་ཆུབ་ལས་ཕྱིར་མི་ལྡོག་པའི་རྟགས་ཐོབ་པར་གསུངས་པ་ལ་སོགས་པ་རྣམས་
སོ། ། བཞི་བ་དབྱེ་བ་ནི། སྦྱོར་ལམ་དྲོད་རྩེ་མོ་བཟོད་པ་ཆོས་མཆོག་བཞི། དེ་རེ་
རེ་ལ་ཆུང་འབྲིང་ཆེ་གསུམ་ཡོད། ཡང་ཉན་ཐོས་རང་རྒྱལ་ཐེག་ཆེན་གྱི་ཚོགས་ལམ་
གསུམ་ཡོད། ཉན་ཐོས་ཀྱི་སྦྱོར་ལམ་གྱི་མཚན་ཉིད། ཉན་ཐོས་ཀྱི་ཚོགས་ལམ་
རྫོགས་ནས་ཉན་ཐོས་ཀྱི་མཐོང་ལམ་མ་ཐོབ་བར་གྱི་དགེ་བ་གང་ཞིག་ཉན་ཐོས་གྱི་
མྱ་ངན་ལས་འདས་པར་ཕྱིན་པར་བྱེད་པའི་ཐབས་སུ་གྱུར་པ། གཞན་གཉིས་དེས་
ཤེས་པར་བྱའོ། །ཐེག་ཆེན་སྦྱོར་ལམ་དྲོད་སོགས་ཀྱི་ཁྱད་པར་སོགས་ནི། ཐེག་
ཆེན་སྦྱོར་ལམ་དྲོ་བར་གྱུར་པ་དང་རྩེ་མོ་དང་བཟོད་པ་དང་ཆོས་མཆོག་སྟེ་བཞི་ལས།
དང་པོ་ནི་ཚོགས་ལམ་ཐར་པ་
པ་ཆ་མཐུན་རྫོགས་པའི་རྗེས་དེ་ནས་སྦྱོར་ལམ་ངེས་པར་
འབྱེད་ པའི་ ཆ་དང་ མཐུན་པ་རྣམས་ཏེ། བསམ་ གཏན་དང་མངོན་ཤེས་ལ་
བརྟེན་ནས་ཐེག་པ་བླ་ན་མེད་པའི་སྣོད་དེ་འདྲར་གྱུར་པའི་བྱང་ཆུབ་སེམས་དཔའ་
དམིགས་པ་ལ་སེམས་མཉམ་པར་བཞག་པས་ཆོས་ཐམས་ཅད་ཡིད་ཀྱིས་བརྗོད་པ་
ཙམ་མ་གཏོགས་པ་ཕྱི་རོལ་གྱི་དོན་ཀུན་རབ་ཏུ་མི་མཐོང་ངོ༌། །ཡིད་ཀྱིས་བརྗོད་པ་
ཁོ་ན་རང་དང་སྤྱིའི་མཚན་ཉིད་དུ་སྣང་བ་དེ་ནི་བདེན་པ་རྣམས་ལ་གཟུང་བ་རང་
བཞིན་མེད་པར་རྟོགས་པའི་ཆོས་ཀྱི་སྣང་བ་ཐོབ་པའི་ཞི་གནས་ལྷག་མཐོང་མཚུངས་
ལྡན་དང་བཅས་པ་སྟེ། གཙུབ་ཤིང་ལས་མེ་འབྱུང་བ་ལྟར་ཟག་མེད་ཡེ་ཤེས་མེ་ལྟ་
126



ས་ལམ་གྱི་རྣམ་བཞག་ཤེལ་དཀར་མེ་ལོང་།
བུ་སྐྱེ་བའི་སྔ་ལྟས་ཡིན་པས་དྲོ་བར་གྱུར་པ་ཞེས་བྱའོ། །གཉིས་པ་རྩེ་མོ་ནི་གཟུང་
བ་མེད་པར་རྟོགས་པའི་ཆོས་ཀྱི་སྣང་བ་དེ་ཉིད་སྔ་མ་ལས་གོང་དུ་འཕེལ་བར་བྱ་བའི་
ཕྱིར། ཅུང་ཟད་ཙམ་གྱིས་ཆོག་པར་འཛིན་པ་ལ་མི་གནས་པའི་བརྩོན་འགྲུས་བར་
ཆད་ཀྱི་མི་གཡོ་བའི་བརྟན་པོ་རྟག་ཏུ་རྩོམ་པ་དེ་ནི་བདེན་པ་རྣམས་ལ་སྣང་བ་མཆེད་
པའི་ཞི་གནས་ལྷག་མཐོང་མཚུངས་ལྡན་དང་བཅས་པ་སྟེ། དགེ་བའི་རྩ་བ་གཡོ་བ་
རྣམས་ཀྱི་རབ་མཐའ་ཡིན་པས་རྩེ་མོར་གྱུར་པ་ཞེས་བྱའོ། ། གསུམ་པ་བཟོད་པ་ནི་
སླར་ཡང་གཟུང་བ་རང་བཞིན་མེད་པར་རྟོགས་པའི་ཚོས་ཀྱི་སྣང་བ་དེ་ཉིད་སྔ་མ་
ལས་ཀྱང་ཆེས་ཆེར་འཕེལ་ཞིང་མཆེད་པར་གྱུར་ནས་ནི། འདི་ཐམས་ཅད་སེམས་
ཁོ་ནར་ཟད་དོ་ཞེས་རྟོགས་པའི་ཕྱིར་སེམས་ཙམ་ལ་ནི་གནས་པར་འགྱུར་ཞིང་།
དེ་ནས་དོན་དུ་སྣང་བ་འདི་མ་ལུས་པ་ཀུན་སེམས་ཀྱི་བདག་ཉིད་ དུ་ རབ་ཏུ་མཐོང་
བར་འགྱུར་གྱི། སེམས་ལས་གཞན་པ་ནི་མ་ཡིན་ནོ་ཞེས་བྱ་བར་རིག་ཅིང་། སྣང་
བ་ཐམས་ཅད་སེམས་ཙམ་དུ་རྟོགས་པ་དེའི་ཚེ་བྱང་ཆུབ་སེམས་དཔའ་དེ་ཡི་གཟུང་
བ་བདེན་པར་འཛིན་པའི་རྣམ་པར་གཡེང་བ་འདི་སྤོང་བར་འགྱུར་བ་དེ་ཁོ་ན་ཉིད་
ཀྱི་ ཕྱོགས་ གཅིག་ལ་ ཞུགས་ པ་ དང༌། དེ་ནས་བྱང་ཆུབ་སེམས་དཔའ་དེ་ལ་
འཛིན་པ་སེམས་ཙམ་དུ་བདེན་པའི་རྣམ་པར་གཡེང་བ་འབའ་ཞིག་ལུས་ཀྱང་
འཛིན་མེད་དུ་རྟོགས་པའི་རྗེས་སུ་སོང་བའི་ཞི་གནས་ལྷག་མཐོང་མཚུངས་ལྡན་
དང་བཅས་པ་སྟེ་མི་གཡོ་བའི་སྒོ་ནས་བདེན་པ་མཐོང་བའི་ལམ་དང་རྗེས་སུ་མཐུན་
པའི་བཟོད་པ་ཞེས་བྱའོ། །བཞི་པ་ཆོས་མཆོག་ནི་བཟོད་པའི་རྟོགས་པ་མཐར་ཕྱིན་
པ་དེའི་ཚེ། མཐོང་ལམ་སྐྱེ་བ་གཞན་གྱིས་བར་ཆད་མེད་པའི་ཏིང་ངེ་འཛིན་ཞི་གནས་
127



ཀུན་མཁྱེན་དགོངས་རྒྱན་དེབ་ཕྲེང་བདུན་པ།
དང་ལྷག་མཐོང་མཚུངས་ལྡན་དང་བཅས་པ་ལ་མྱུར་དུ་རེག་པ་སྟེ། འཕགས་པའི་
ལམ་རྩལ་གྱིས་འདྲེན་ནུས་པས་འཇིག་རྟེན་པའི་ཆོས་ཀྱི་མཆོག་ཅེས་བྱའོ། །མིང་
གི་རྣམ་གྲངས་ནི། སྦྱོར་ལམ་དང་དོན་མངོན་རྟོགས་དང་ངེས་འབྱེད་ཆ་མཐུན་ལ་
སོགས་པའོ། །ལྔ་བ་བྱེད་ལས་ནི། མཐོང་ལམ་འདྲེན་པར་བྱེད་པ་དང༌། ཐར་པ་
ཐོབ་པར་བྱེད་པ་ལ་སོགས་པའོ། ། དྲུག་པ་ངེས་ཚིག་ནི། བདེན་པ་མངོན་པར་
རྟོགས་པ་ལ་སྦྱོར་ཞིང་ཐར་པར་འགྲོ་བའི་གཞི་ཡིན་པས་ན་སྦྱོར་ལམ་ཞེས་བྱའོ། །
བདུན་པ་ངོ་བོ་ནི་ སྦྱོར་ལམ་ཁོ་ན་ཡིན་པ་ཚོགས་ལམ་རྫོགས་ནས་མཐོང་ལམ་སྐྱེ་བ་
དང་རྗེས་སུ་མཐུན་པ་དྲོ་བ་ལ་སོགས་པ་བཞི་ཡིན་ཞིང་དེ་དག་རིམ་གྱིས་འཆད་པ་
ནི། དྲོ་བར་གྱུར་པ་གང་ཞེ་ན་སོ་སོ་རང་གིས་བདེན་པ་རྣམས་ལ་སྣང་བ་ཐོབ་པའི་
ཏིང་ངེ་འཛིན་དང་ཤེས་ རབ་མཚུངས་པར་ལྡན་པ་དང་བཅས་པའོ། །ཞེས་གསུངས་
པ་ལྟར་གཞན་གྱི་སྒྲ་དང་རྟོགས་ལ་མ་བརྟེན་པར་སྒོམ་པ་པོ་རང་གི་རིག་པའི་ཡེ་
ཤེས་ཀྱིས་བདེན་བཞིའི་དབང་དུ་བྱས་པའི་ཆོས་རྣམས་ལ་དམིགས་ནས་མཉམ་
པར་བཞག་པ་ན། ནང་འཛིན་པ་ཙམ་རྟོགས་པར་གཟུང་བ་ཕྱི་རོལ་གྱི་དོན་མེད་
པར་རྟོགས་པའི་སྣང་བ་ཐོབ་པའི་ངོ་བོ་ཏིང་ངེ་འཛིན་ཞི་གནས་དང་ཤེས་རབ་ལྷག་
མཐོང་གྲོགས་དེ་དག་དང་མཚུངས་ལྡན་གྱི་སེམས་སེམས་བྱུང་དང་བཅས་པ་རྣམས་
སོ། །དེ་བཞིན་དུ་རྩེ་མོ་གང་ཞེ་ན་སོ་སོ་རང་གིས་བདེན་པ་རྣམས་ལ་སྣང་བ་ཕྱེད་
པའི་ཏིང་ངེ་འཛིན་དང་ཤེས་རབ་མཚུངས་པར་ལྡན་པ་དང་བཅས་པའོ། །ཞེས་
གསུངས་པ་ལྟར་སྔར་བཞིན་སོ་སོ་རང་རིག་ཡེ་ཤེས་ཀྱིས་བདེན་པ་རྣམས་ལ་
གཟུང་བ་མེད་པར་རྟོགས་པའི་སྣང་བ་དེ་ཉིད་སྔ་མ་ལས་གོང་དུ་ཕྱེད་ཅིང་འཕེལ་
128



ས་ལམ་གྱི་རྣམ་བཞག་ཤེལ་དཀར་མེ་ལོང་།
བར་འགྱུར་པའི་ཞི་གནས་ལྷག་མཐོང་མཚུངས་ལྡན་དང་བཅས་པའོ། །བདེན་པའི་
རྗེས་སུ་མཐུན་པའི་བཟོད་པ་གང་ཞེ་ན་སོ་སོ་རང་གིས་བདེན་པ་རྣམས་ལ་ཕྱོགས་
གཅིག་ལ་ཞུགས་པ་དང་རྗེས་སུ་སོང་བའི་ཏིང་ངེ་འཛིན་དང་ཤེས་རབ་མཚུངས་པར་
ལྡན་པ་དང་བཅས་པའོ། །ཞེས་གསུངས་པ་ལྟར་སོ་སོ་རང་རིག་ཡེ་ཤེས་ཀྱིས་
བདེན་པ་རྣམས་ལ་དོན་དུ་སྣང་བ་ཐམས་ཅད་སེམས་ཁོ་ནར་སྣང་བས་ཕྱོགས་
གཅིག་གཟུང་བ་རང་བཞིན་མེད་པ་ལ་ཞུགས་པ་དང་། འཛིན་པ་མེད་པར་རྟོགས་
པའི་རྗེས་སུ་མཐུན་པར་ཞུགས་པའི་ཞི་གནས་ལྷག་མཐོང་མཚུངས་ལྡན་དང་བཅས་
པ་སྟེ། དེ་གསུམ་ནི་གཟུང་བ་རང་བཞིན་མེད་པར་རྟོགས་པའི་ཡེ་ཤེས་ཀྱི་གསལ་
སྣང་ཆུང་ངུ་དང་འབྲིང་དང་ཆེན་པོར་གྱུར་པའོ། །འཛིན་པའི་ཆོས་ཀྱི་མཆོག་གང་ཞེ་
ན་སོ་སོ་རང་གིས་བདེན་པ་རྣམས་ལ་དེ་མ་ཐག་པའི་སེམས་ཀྱི་ཏིང་ངེ་འཛིན་དང་
ཤེས་རབ་མཚུངས་པར་ལྡན་པ་དང་བཅས་པའོ། །ཞེས་གསུངས་པ་ལྟར་སོ་སོ་རང་
རིག་ཡེ་ཤེས་ཀྱིས་བདེན་པ་རྣམས་ལ་དེ་མ་ཐག་པའི་རྗེས་སུ་མཐོང་ལམ་སྐྱེས་ནས་
འཛིན་པའང་མེད་པས་རྟོགས་པར་འགྱུར་བའི་ཞི་གནས་ལྷག་མཐོང་མཚུངས་ལྡན་
དང་བཅས་པ་སྟེ། དེ་དག་གི་དང་པོ་གཉིས་སུ་དབང་པོ་ལྔ་དང༌། ཕྱི་མ་གཉིས་སུ་
སྟོབས་ལྔ་གཙོ་བོར་སྒོམ་ཞིང་ཐོབ་པའོ། །
གསུམ་པ་མཐོང་ལམ་བཤད་པ་ལ།
མཚན་ཉིད་སྤྱངས་རྟོགས་ཡོན་ཏན་དབྱེ་བ་བྱེད་ལས་ངེས་ཚིག་ངོ་བོ་བཤད་པ་དང་
བདུན། དང་པོ་མཚན་ཉིད་ནི། ཆོས་མཆོག་རྫོགས་ནས་སྒོམ་ལམ་མ་སྐྱེས་པར་གྱི་
དགེ་བ་གང་ཞིག་མྱ་ངན་ལས་འདས་པར་ཕྱིན་པར་བྱེད་པའི་ཐབས་སུ་གྱུར་པ།
129



།
ཀུན་མཁྱེན་དགོངས་རྒྱུན་དེབ་ཕྲེང་བདུན་པ།
ཡང་ན་ཆོས་མཆོག་གི་མཇུག་ཐོགས་སུ་འཇིག་རྟེན་ལས་འདས་པའི་ཡེ་ཤེས་ཀྱིས་
འཕགས་པའི་བདེན་པ་མངོན་སུམ་གྱིས་གསར་དུ་མཐོང་བའི་སྐབས་ཀྱི་རྣམ་པར་
གྲོལ་བའི་འཇུག་ངོགས་སུ་གྱུར་བའོ། །ས་མཚམས་ནི་ཐེག་པ་རང་ལམ་གྱི་སྦྱོར་
ལམ་རྫོགས་ནས་སྒོམ་ལམ་མ་སྐྱེས་ཀྱི་བར་དུ་ཡོད་དོ། །གཉིས་པ་སྤངས་རྟོགས་
ནི། ཐེག་པ་རང་རང་གི་མཐོང་སྤང་ས་བོན་རྩ་བ་ནས་སྤངས་ཏེ། ཐེག་པ་རང་
ལམ་གྱི་སྒོམ་བྱའི་གཙོ་བོའི་བདག་མེད་ཀྱི་དོན་མངོན་སུམ་དུ་མཐོང་ཞིང་ཆོས་ཅན་
ཇི་སྙེད་པའི་དོན་ཡང་ཅི་རིགས་པར་གསར་དུ་མངོན་སུམ་དུ་རྟོགས་པའོ། །གསུམ་
པ་ཡོན་ཏན་ནི། སྔར་གྱི་སྤངས་རྟོགས་དེ་དག་དང༌། ཐེག་ཆེན་ལ་ཡོན་ཏན་བརྒྱ་
ཕྲག་བཅུ་གཉིས་རྗེས་ཐོབ་ཏུ་འབྱུང་བའི་ནུས་པ་ལ་སོགས་པ་ཐོབ་པའོ། ། བཞི་བ་
དབྱེ་བ་ནི། གང་ཟག་གིས་ཕྱེ་ན་ཞུགས་གནས་
ཞུགས་གནས་གཉིས་དང༌། ཐེག་པས་ཕྱེ་ན་མཐོང་
ལམ་གསུམ་དང༌། ངོ་བོས་ཕྱེ་ན་ཤེས་བཟོད་སྐད་ཅིག་བཅུ་དྲུག་ཡོད། བྱེ་བྲག་
སྨྲ་བས། མཛོད་ལས། བཟོད་དང་ཤེས་པ་གོ་རིམ་བཞིན། །བར་ཆད་མེད་དང་
རྣམ་གྲོལ་ལམ། །དེ་ལས་སྐད་ཅིག་བཅོ་ལྔ་ནི། །མ་མཐོང་མཐོང་ཕྱིར་མཐོང་བའི་
ལམ། །ཞེས་པ་ལྟར་བཟོད་པ་བརྒྱད་བར་ཆད་མེད་ལམ་དང༌། ཤེས་པ་བརྒྱད་
རྣམ་གྲོལ་ལམ་དང་། སྐད་ཅིག་དང་བོ་བཅོ་ལྔ་ནི་མཐོང་ལམ་དང༌། བཅུ་དྲུག་པ་
ལམ་རྗེས་ཤེས་ནི་སྒོམ་ལམ་འདོད་ལ། །ཡང་དེ་ལ་དབྱེ་ན་མཐོང་ལམ་རབ་ཆད་མེད་
ལམ་དང་རྣམ་ གྲོལ་ལམ་གཉིས་དང་དེ་མ་ཡིན་པའི་མཐོང་ལམ་དང་གསུམ་
མཐོང་ལམ་བར་ཆད་མེད་ལམ་གྱི་མཚན་ཉིད། རང་གི་ངོས་སྐལ་གྱི་མཐོང་
སྤང་ གི་ དངོས་ གཉེན་ དུ་ གྱུར་ བའི་བདག་མེད་ ལ་ རྩེ་ གཅིག་ ཏུ་ མཉམ་པར་
ཡོད།
130



ས་ལམ་གྱི་རྣམ་བཞག་ཤེལ་དཀར་མེ་ལོང་།
བཞག་པའི་ཡེ་ཤེས་དེ་ཡིན་ནོ། །དེ་ལ་དབྱེ་ན། ཆོས་བཟོད་བཞི་ཡོད། མཐོང་
ལམ་རྣམ་གྲོལ་ལམ་གྱི་མཚན་ཉིད། རང་དངོས་སུ་འདྲེན་བྱེད་ཀྱི་བར་ཆད་མེད་ཀྱི་
ངོས་ སྐལ་ ཀྱི་མཐོང་སྤང་ལས་རྣམ་པར་གྲོལ་བའི་ལམ་དེའོ། །དེ་ལ་དབྱེ་ན་
ཆོས་ཤེས་བཞི་ཡོད། དེ་གཉིས་གང་རུང་མ་ཡིན་པའི་མཐོང་ལམ་ནི་རྗེས་བཟོད་
བཞི་དང་རྗེས་ཤེས་བཞིའོ། །མཐོང་ལམ་རྗེས་ཐོབ་ཡེ་ཤེས་ཉ་ཊིཀ་ཡིད་ཀྱི་མུན་
སེལ་ལས་ཡོད་པར་གསུངས་ཏེ། དེ་ལས། བྱེ་བྲག་སྨྲ་བ། མཐོང་ལམ་ལ་རྗེས་
ཐོབ་མེད་པར་འདོད་ཀྱང་། ཐེག་པ་ཐུན་མོང་བའམ་ཆེན་པོ་ལྟར་ན་རྗེས་ཐོབ་ཡེ་
ཤེས་ཡོད་པར་བཤད་དེ་གཞུང་དུ་སྟོན་ནོ། །ཞེས་སོ། །འོན་ཀྱང་ས་བཟང་
མང་གི་མདོ་
སྡེ་རྒྱན་གྱི་རྣམ་བཤད་སོགས་ན་སྒོམ་ལམ་ལ་རྗེས་ཐོབ་ཡེ་ཤེས་གསལ་བར་བཤད་
ཀྱང་མཐོང་ལམ་རྗེས་ཐོབ་ཡེ་ཤེས་མེད་པའི་ཚིག་ཉམས་དུ་མ་སྣང་བས་དཔྱད་པར་
བྱའོ། །མིང་གི་རྣམ་གྲངས་ནི། མཐོང་ལམ་བདེན་པ་མངོན་རྟོགས་སོགས་ དོན་
གཅིག་གོ ། ལྔ་བ་བྱེད་ལས་ནི། སྒོམ་ལམ་འདྲེན་པར་བྱེད་པ་དང༌། འཕགས་
པ་ཐོབ་པར་བྱེད་པ་ལ་སོགས་པའོ། །དྲུག་ པ་ ངེས་ཚིག་ནི། དེ་ཁོ་ན་ཉིད་སྔར་མ་
མཐོང་བ་མཐོང་ཞིང་འཕགས་པའི་སར་ཕྱིན་པར་བྱེད་པས་ན་མཐོང་ལམ་ཞེས་
པའོ། །བདུན་པ་ངོ་བོ་ནི། མཐོང་བའི་ལམ་གང་ཞེ་ན། མདོར་བསྡུ་ན་འཇིག་རྟེན་
པའི་ཆོས་ཀྱི་མཆོག་གི་འཇུག་ཐོགས་སུ་མི་དམིགས་པའི་ཏིང་ངེ་འཛིན་མཚུངས་
པར་ལྡན་པ་དང་བཅས་པའོ། །ཞེས་གསུངས་པ་ལྟར་བདག་རྐྱེན་ཆོས་མཆོག་ལ་
བརྟེན་ནས་དུས་ཀྱང་དེའི་རྗེས་སུ་བར་ཆད་མེད་པར་ངོ་བོ་འཇིག་རྟེན་ལས་འདས་
པའི་ཡེ་ཤེས་ཀྱིས་གཟུང་འཛིན་གཉིས་ཀ་མི་དམིགས་པར་རྟོགས་པའི་ཞི་གནས་
f 3|



ཀུན་མཁྱེན་དགོངས་རྒྱུན་དེབ་ཕྲེང་བདུན་པ།
ལྷག་མཐོང་མཚུངས་ལྡན་དང་བཅས་པའོ། །དེ་ལ་རིག་པ་དྲུག་བཅུ་པའི་འགྲེལ་
བར། སྐད་ཅིག་མ་གཅིག་ཁོ་ན་ལ་དེ་ཁོ་ན་ལ་དེ་ཁོ་ན་ཉིད་མཐོང་སྟེ། ངོ་བོ་གཅིག་
པའི་ཡེ་ཤེས་ཁོ་ན་ལ་ཆུར་ཕྱེ་ནས་སྐད་ཅིག་བཅུ་དྲུག་ཏུ་བཞག་པ་ནི་དེ་ལྟ་བུ་བསྟན་པས་
གདུལ་བུ་ལ་ཕན་གདགས་པའི་ཆེད་དུའོ། །ཞེས་པ་དང་། བརྒྱུད་སྟོང་འགྲེལ་པར།
འབྲས་བུ་མངོན་པར་རྟོགས་པ་ལ་ལྟོས་ནས་སྐད་ཅིག་མ་གཅིག་དང་། བདེན་ པ་ སོ་
སོ་ལ་ལོག་རྟོག་བསལ་བའི་སྒོ་ནས་སྐད་ཅིག་མ་བཅུ་དྲུག་གོ །ཞེས་པ་དང་། ཐུབ་
པ་དགོངས་རྒྱན་དུ། སྡུག་བསྔལ་ཆོས་བཟོད་མཐོང་ལམ་མཚན་ཉིད་པ་དང༌།
གཞན་རྣམས་ནི་བཏགས་པའོ་ཞེས་པ་ལ་སོགས་པའང་གསུང་མོད་ཀྱི༔ འདིར་ཡང་
མཐོང་བའི་ལམ་ལ་རབ་ཏུ་དབྱེ་ན་སྡུག་བསྔལ་ལ་ཆོས་ཤེས་པའི་བཟོད་པ་དང༌།
སྡུག་བསྔལ་ལ་ཆོས་ཤེས་པ་དང་། སྡུག་བསྔལ་ལ་རྗེས་སུ་རྟོགས་པའི་བཟོད་པ་
དང༌ ། སྡུག་བསྔལ་ལ་རྗེསསུ་རྟོགས་པའི་ཤེས་ པ་ དང༌ ། དེ་བཞིན་དུ་ ཀུན་འབྱུང་
དང་འགོག་པ་དང་ལམ་ལ་ཡང་སྦྱར་ཏེ་གསུངས་པ་ལྟར། བདེན་པ་སོ་སོ་ལ་
དམིགས་ནས་རང་རང་གི་མཐོང་སྤང་གི་སྒྲིབ་པ་སྤོང་བ་ཆོས་ཤེས་པའི་བཟོད་པ་
དང༌། སྒྲིབ་པ་སྤངས་ནས་ཀྱང་རྣམ་གྲོལ་ཉམས་སུ་མྱོང་བར་བྱེད་པ་ཆོས་ཤེས་པ་
དང་། དེ་ལྟར་སྐད་ཅིག་དང་པོ་གཉིས་འཕགས་པའི་ཆོས་རྣམས་ཀྱི་རྒྱུར་རྟོགས་པ་
རྗེས་སུ་ཤེས་པའི་བཟོད་པ་དང་། སྐད་ཅིག་གསུམ་པོ་དེ་ཉིད་རང་རིག་པའི་ཚུལ་
གྱིས་ འཛིན་ པའི་ རྗེས་ སུ་ཤེས་ པ་ སྟེ། བདེན་ པ་ རེ་ རེ་ ལ་ སྐད་ཅིག་ མ་ བཞི་
བཞིའི་དབྱེ་བས་སྐད་ཅིག་མ་བཅུ་དྲུག་སྟན་ཐོག་གཅིག་ཏུ་མཉམ་གཞག་གི་རྒྱུན་
ཅིག་ལ་རིམ་པ་བཞིན་པར་མ་ཆད་བར་སྐྱེ་སྟེ། གཟུངས་དབང་གི་མདོ་ལས ཀྱང་།
132



།
ས་ལམ་གྱི་རྣམ་བཞག་ཤེལ་དཀར་མེ་ལོང་།
གང་བརྒྱུད་པ་འབྲས་བུ་མ་ཐོབ་པར་ལྡང་བ་
པར་ལྡང་བ་འདི་ནི་གནས་མེད་དོ། །ཞེས་གསུངས་
པ་ལྟར་རོ། །དེ་དང་ལྷན་ཅིག་བྱང་ཆུབ་ཀྱི་ཡན་ལག་བདུན་སྒོམ་པའོ། ། མཐོང་
ལམ་ཐོབ་ཚུལ་ནི་སྦྱོར་ལམ་ཆོས་མཆོག་ཡོངས་སུ་རྫོགས་པའི་རྗེས་དེ་ནས་བྱང་
ཆུབ་སེམས་དཔའ་འཕགས་པ་དེས་ནི་ཡེ་ཤེས་དེ་འཇིག་རྟེན་པ་རྣམས་ལ་མེད་ཅིང་
འཇིག་རྟེན་པའི་སྤྱོད་ཡུལ་མ་ཡིན་པས། འཇིག་རྟེན་ལས་འདས་པའི་ཡེ་ཤེས་
བདེན་པ་བཞིའི་ཆོས་ཉིད་མངོན་སུམ་དུ་རྟོགས་པ། ཉིན་རང་ལ་སོགས་པ་ལས་
མཆོག་ཏུ་གྱུར་པས་ཐེག་པ་བླ་ན་མེད་པ། གཟུང་བ་དང་འཛིན་པ་རྣམ་པར་མི་རྟོག་
ཅིང་མཐོང་བས་སྤང་བར་བྱ་བའི་ཉོན་མོངས་པའི་དྲི་མ་མེད་པ་ཡུལ་དང་ཡུལ་
ཅན་དུ་འཛིན་པ་གཉིས་དང་བྲལ་བའི་ཞི་གནས་ལྷག་མཐོང་མཚུངས་ལྡན་དང་
བཅས་པ་ཐོབ་པ་སྟེ། མདོ་ལས་ཀྱང་། ཆོས་རྣམས་ལ་ཆོས་ཀྱི་མིག་རྡུལ་མེད་ཅིང་
དྲི་མ་དང་བྲལ་བ་རྣམ་པར་དག་པ་སྐྱེས་སོ། །ཞེས་གསུངས་པ་ལྟར་རོ། །ས་དང་པོར་
མཐོང་ལམ་ཐོབ་པ་འདི་ནི་བྱང་ཆུབ་སེམས་དཔའ་དེས་བསྐལ་པ་དཔག་ཏུ་མེད་
ར་ཚོགས་གཉིས་བསགས་པ་ཉིད་ཀྱིས་མཐོང་སྤང་མ་ལུས་པ་ཤིན་ཏུ་རྣམ་པར་
དག་པར་འགྱུར་བའོ། །རྒྱལ་བའི་སྲས་རྣམས་སེམས་ཅན་རྣམས་ལ་བདེ་བ་དང་
མི་འབྲལ་བར་འདོད་པའི་དགའ་བ་ཚད་མེད་པ་དང་ཕན་པ་དང་བདེ་བར་འདོད་
པའི་བྱམས་པ་ཚད་མེད་པ་གང་ཡིན་པ་དང་། དེ་དག་སྒྲུབ་པའི་དོན་དུ་སྦྱོར་བ་གང་
ཡིན་པ་དང་། གཞན་དོན་གྱི་དཀའ་སྤྱད་དང་ལོག་སྒྲུབ་ཀྱིས་མི་སྐྱོ་བ་གང་ཡིན་
པ་དེ་དག་ནི་སྲིད་པ་དག་ན་ཤིན་ཏུ་ངོ་མཚར་ཆེ་བ་ཡང་ཡིན་ནོ། །ལམ་ལེགས་
པར་ཤེས་པ་ལ་ལམ་གྱི་སྤང་བྱ་མི་མཐུན་ཕྱོགས་ཤེས་དགོས་པས་འདིར་སྤང་བྱའི་
པར་
}
133



ཀུན་མཁྱེན་དགོངས་རྒྱན་དེབ་ཕྲེང་བདུན་པ།
གྲངས་ཙམ་བརྗོད་ན་ས་བཟང་གི་མདོ་སྡེའི་རྒྱན་གྱི་རྣམ་བཤད་ཐེག་ཆེན་རབ་
གསལ་སྣང་བ་ལས། སྤྱིར་ཐར་པ་དང་ཐམས་ཅད་མཁྱེན་པའི་གེགས་སམ་བར་དུ་
གཅོད་པ་ནི་སྒྲིབ་པ་ཡིན་ཞིང༌། ངོ་བོས་ཕྱེ་ན་དབུས་མཐའ་ལས། ཉོན་མོངས་པ་
ཡི་སྒྲིབ་པ་དང་། །ཤེས་བྱའི་སྒྲིབ་པ་དག་ཏུ་བསྟན། །དེར་ནི་སྒྲིབ་པ་ཐམས་ཅད་
དེ། །དེ་ཟད་ནས་ནི་གྲོལ་བར་འགྱུར། །ཞེས་གསུངས་པ་ལྟར་འདོད་ཆགས་ལ་
སོགས་པ་སེམས་ཀྱི་རྒྱུད་རབ་ཏུ་མ་ཞི་བར་བྱེད་ཅིང་། ཐར་པ་ཐོབ་པའི་གེགས་སུ་
གྱུར་པ་ཉོན་མོངས་པའི་སྒྲིབ་པ་དང་། ཞེས་པ་ནས། ཉོན་མོངས་པ་ཅན་མ་ཡིན་པའི་
མི་ཤེས་པ་ཤེས་བྱ་ཤེས་པའི་གེགས་སུ་གྱུར་པ་ནི་ཤེས་བྱའི་སྒྲིབ་པ་སྟེ། ཏིང་ངེ་
འཛིན་ལ་སྙོམས་པར་འཇུག་མི་ཤེས་པ་སྙོམས་འཇུག་གི་སྒྲིབ་པ་ནི་ཤེས་བྱའི་སྒྲིབ་
པའི་ཁྱད་པར་རོ། །ཉོན་མོངས་པ་ལ་གཉེན་པོ་རིམ་གྱིས་ཕྱེ་ན་ཀུན་བརྟགས་ཀྱི་ཚ་
རྣམས་མཐོང་བས་སྤང་བར་བྱ་བ་དང་། ལྷན་སྐྱེས་ཀྱི་ཆ་རྣམས་སྒོམ་པས་སྤང་བར་བྱ་
བ་གཉིས་ཀྱི་དང་པོ་ནི། འདོད་པའི་ཁམས་ན་བདེན་པ་བཞི་ལ་ཉོན་མོངས་པ་བཅུའི་
འཇིག་ཚོགས་ལ་ལྟ་བ་དང་མཐར་འཛིན་པའི་ལྟ་བ་དང༌། ལོག་པར་ལྟ་བ་དང་
ཐེ་ཚོམ་སྟེ་བཞིས་དངོས་སུ་ལོག་པར་རྟོགས་པ་དང༌། མཆོག་འཛིན་གཉིས་དང་།
འདོད་ཆགས་དང་ང་རྒྱལ་དང་ཁོང་ཁྲོ་སྟེ་ལྔས་ལོག་ཞུགས་ལ་སོགས་པར་རྟོགས་
པ་དང་། མ་རིག་པས་གཉིས་ཀ་ལ་ལོག་པར་རྟོགས་པ་སྟེ་བཞི་བཅུ་དང༌། ཁམས་
གོང་མ་གཉིས་ན་ཁོང་ཁྲོ་མེད་པས་བདེན་པ་བཞི་ལ་ཉོན་མོངས་དགུས་ལོག་པར་
ཞུགས་པ་སོ་དྲུག་པ་གཉིས་ཏེ། ཀུན་ལས་བཏུས་པར། དེ་དག་མདོར་བསྡུ་ན་ཉོན་
མོངས་པ་བརྒྱ་རྩ་བཅུ་གཉིས་ནི་མཐོང་བས་ནི་སྤང་བར་བྱ་བའི་རིས་སོ་ཞེས་
134



ས་ལམ་གྱི་རྣམ་བཞག་ཤེལ་དཀར་མེ་ལོང་།
གསུངས་པ་རྣམས་སོ། །སྒོམ་སྤང་ནི་འཁོར་བ་ཐོག་མ་མེད་པ་ནས་བརྒྱུད་དེ་འོངས་
པའི་ལྷན་སྐྱེས་ཐ་ན་བྱ་དང་རི་དྭགས་ལ་སོགས་པ་ལའང་ཡོད་པ་སྟེ། འདོད་པའི་
ཁམས་ན་ཉོན་མོངས་པ་དྲུག་གིས་ཡུལ་ལ་ལོག་པར་ཞུགས་པ་དང་། ཁམས་གོང་
མ་གཉིས་ཁོང་ཁྲོ་མ་གཏོགས་པ་ལྔ་ལྔས་ལོག་པར་ཞུགས་པས་བཅུ་དྲུག་སྟེ། དེ་
དག་མདོར་བསྡུ་ན་བཅུ་དྲུག་ནི་སྒོམ་པས་སྤང་བར་བྱ་བའི་རིས་སོ། །ཞེས་དང༌།
ཉ་ཊིཀ་ཡིད་ཀྱི་མུན་སེལ་ལས། ཁོང་ཁྲོ་མ་གཏོགས་པ་ལྔ་པོ་དེ་ལ་ཁམས་གསུམ་
ས་དགུར་རེ་རེ་ལའང་ཆུང་འབྲིང་ཆེ་དགུ་དགུ་ཡོད་ཅིང་འདོད་པའི་ཁོང་ཁྲོ་དགུ་དང་
བཅས་པས་བཞི་བརྒྱ་བཅུ་བཞིར་ཡོད་དོ། །ཞེས་གསུངས་པ་ལྟར་རོ། །ཤེས་སྒྲིབ་
ལ་གཟུང་འཛིན་གྱི་རྟོག་པ་བཞིའམ་སོ་དྲུག་ལ་མཐོང་སྤང་དང་སྒོམ་སྤང་གཉིས་རེ་
ཡོད་ལ། །ཕྱི་མ་ལ་སྐོར་ དགུ་སོགས་ཡོད་དོ། །སྤང་བྱ་ཀུན་བརྟགས་མཐོང་སྤང་
དང་སྤང་བྱ་ལྷན་སྐྱེས་སྒོམ་སྤང་ཡིན་ཏེ། ས་བཟང་གི་མདོ་སྡེ་རྒྱན་གྱི་རྣམ་བཤད་
ལས། མཐོང་བའི་ལམ་གྱི་ཞོར་ལ་ཤེས་སྒྲིབ་ཀུན་བརྟགས་རྣམས་ཀྱང་སྤོང་མོད་
ཀྱི། སྤང་བྱའི་ གཙོ་བོ་ཉེས་སྤྱོད་ཆེན་པོའི་རྐྱེན་དུ་གྱུར་པ་ཀུན་བརྟགས་ཉོན་མོངས་
པའི་སྒྲིབ་པ་རྣམས་ཐམས་ཅད་སྤངས་ཏེ་ཡང་དག་པར་ཟད་པར་བྱས་ནས་སྒོམ་པའི་
ལམ་གྱིས་ཉོན་སྒྲིབ་ལྷན་སྐྱེས་རྣམས་ཀྱང་སློང་མོད་ཀྱི། གཙོ་ཆེར་ཤེས་བྱའི་སྒྲིབ་པ་
ལྷན་སྐྱེས་རྣམས་སྤང་བའི་ཕྱིར་ཆོས་ཉིད་མངོན་སུམ་དུ་མཐོང་ཟིན་ཏེ་སྒོམ་པ་ལ་
ནི་རབ་ཏུ་སྦྱོར་རོ། ། མདོར་ན་ས་དང་པོའི་སྟོད་ཀྱི་ཆ་ལ་མཐོང་སྤང་སྤངས་ཏེ་མཐོང་
ལམ་ཡོངས་སུ་རྫོགས་པར་ཐོབ་ནས། སྨད་ཀྱི་ཆ་ནས་ས་བཅུ་པའི་བར་ལ་སྒོམ་ལམ་
གྱིས་ཤེས་བྱའི་སྒྲིབ་པ་གཙོ་བོར་སྤོང་ཞིང་གཞན་དོན་དུ་སྐྱེ་བ་ལེན་པའི་ནུས་ལྡན་
135



ཀུན་མཁྱེན་དགོངས་རྒྱུན་དེབ་ཕྲེང་བདུན་པ།
གྱི་ཉོན་མོངས་པ་ཕྲ་མོ་ཆེད་དུ་གཉེར་ནས་མི་སྤོང་བའི་རང་བཞིན་ཅན་ཡིན་ཡང་དེས་
ཉོན་མོངས་པའི་ཉེས་པ་མི་སྐྱེད་ལ། དེ་ཡང་བྱང་ཆུབ་ཐོབ་པ་ན་ཤེས་སྒྲིབ་ལྷག་
མ་དང་ཅིག་ཅར་སྤོང་སྟེ། ཞེས་གསུངས་སོ། །
བཞི་བ་སྒོམ་ལམ་བཤད་པ་ལ།
མཚན་ཉིད་སྤུངས་རྟོགས་ཡོན་ཏན་དབྱེ་བ་བྱེད་ལས་ངེས་ཚིག་ངོ་བོ་བཤད་པ་དང་
བདུན། དང་པོ་སྒོམ་ལམ་གྱི་མཚན་ཉིད་ནི། རང་ལམ་གྱི་མཐོང་ལམ་རྫོགས་ནས་
ཐེག་པ་རང་གི་མི་སློབ་ལམ་མ་ཐོབ་བར་གྱི་དགེ་བ་གང་ཞིག་མྱ་ངན་ལས་འདས་པར་
ཕྱིན་པར་བྱེད་པའི་ཐབས་སུ་གྱུར་པ། ཡང་ན་བདེན་པ་མངོན་སུམ་དུ་རྟོགས་ཟིན་
གོམས་པར་བྱེད་པའི་སྐབས་ཀྱི་རྣམ་པར་གྲོལ་བའི་འཇུག་ངོགས་སུ་གྱུར་བའོ། །
ས་མཚམས་རང་ལམ་གྱི་མཐོང་ལམ་རྫོགས་ནས་རང་ལམ་གྱི་མི་སློབ་ལམ་མ་སྐྱེས་
ཀྱི་བར་དུ་ཡོད་དོ། །གཉིས་པ་སྤངས་རྟོགས་ནི། ཉན་རང་གཉིས་ཀས་རང་ལམ་
གྱི་སྒོམ་སྤང་རྣམས་རིམ་གྱིས་སྤངས་ཤིང་དེ་དག་སྤངས་པའི་གྲོལ་ལམ་ཐོབ་པ་དང་།
ཐེག་ཆེན་གྱིས་སྒོམ་སྤང་རྣམས་རིམ་གྱིས་སྤངས་ཤིང་། ཆོས་དབྱིངས་བསྟོད་པར། །
ཇི་ ལྟར་ ཚེས པའི་ཟླ་བནི། །སྐད་ཅིག་སྐད་ཅིག་རྒྱས་པར་མཐོང་། །དེ་བཞིན་ས་ལ་
ཞུགས་རྣམས་ཀྱིས། །རིམ་གྱིས་རིམ་གྱིས་འཕེལ་བར་མཐོང་། །ཞེས་གསུངས་པ་
ལྟར་ཆོས་ཉིད་མངོན་སུམ་དུ་རྟོགས་པའང་གོང་ནས་གོང་དུ་འཕེལ་བར་འགྱུར་
བའོ། །གསུམ་པ་ཡོན་ཏན་ནི། ས་གཉིས་པ་ནས་སྟོང་ཕྲག་བཅུ་གཉིས་ལ་སོགས་
པར་རིམ་གྱིས་འཕེལ་བར་འགྱུར་བ་རྣམས་སོ། །བཞི་བ་དབྱེ་བ་ནི། ངོ་བོས་ཕྱེ་ན་
མཉམ་རྗེས་གཉིས་དང་། རྣམ་པས་ཕྱེ་ན་ཆེ་འབྲིང་དགུ་དང་། ཐེག་པས་ཕྱེ་ན་རྣམ་
136



ས་ལམ་གྱི་རྣམ་བཞག་ཤེལ་དཀར་མེ་ལོང་།
པ་གསུམ་ལ་སོགས་པའོ། །མིང་གི་རྣམ་གྲངས་ནི། སྒོམ་ལམ་དང་རྗེས་ལ་མངོན་
རྟོགས་སོགས་དོན་གཅིག་གོ །ལྔ་བ་བྱེད་ལས་ནི་རང་གི་ཡོན་ཏན་ཐོབ་པར་བྱེད་
པ་དང་། གཞན་དག་ཡོངས་སུ་སྨིན་པར་བྱེད་པ་ལ་སོགས་པའོ། །དྲུག་པ་ངེས་
ཚིག་ནི། ཆོས་ཉིད་སོགས་མཐོང་ཟིན་གོམས་པར་བྱེད་ཅིང་ཐར་པར་འགྲོ་བའི་
གཞི་ཡིན་པས་ན་སྒོམ་ལམ་ཞེས་བྱའོ། །བདུན་པ་ངོ་བོ་ནི། སྒོམ་པའི་ལམ་ལ་སྡུག་
བསྔལ་བ་དང་ཀུན་འབྱུང་བ་དང་འགོག་པ་དང་ལམ་ཤེས་རྣམས་ཏེ། ཆོས་ ཤེས་
དང་རྗེས་སུ་རྟོགས་པའི་ཤེས་པའི་ཕྱོགས་རྣམས་དང་དེ་དང་མཚུངས་པར་ལྡན་པའི་
ཏིང་ངེ་འཛིན་བསམ་གཏན་དང་པོ་ནས་ཅི་ཡང་མེད་པའི་སྐྱེ་མཆེད་ཀྱི་བར་དུའོ། །
ཞེས་གསུངས་པ་ལྟར་སྒོམ་ལམ་ཟག་མེད་ཀྱི་སྐབས་སུ་ཡང་དམིགས་ཡུལ་བདེན་
པ་བཞིའི་ཆོས་ཉིད་ལ་དམིགས་ནས་རྣམ་པ་དེ་དག་མངོན་སུམ་དུ་ཤེས་པའི་ཡེ་ཤེས་
རིམ་གྱིས་གོམས་པར་བྱེད་པ་སྟེ། དེ་ཡང་བདེན་པ་བཞིའི་ཆོས་ཉིད་སྤང་བྱས་དག་
པའི་རྣམ་གྲོལ་ཉམས་སུ་མྱོང་བ་ཆོས་ཤེས་པ་བཞི་དང༌། དེ་དག་གི་གནས་ལུགས་
རང་རིག་པའི་ཚུལ་གྱིས་རྟོགས་པ་རྗེས་སུ་རྟོགས་པའི་ཤེས་པ་བཞིའི་ཕྱོགས་སྒོམ་
ལམ་གྱིས་བསྡུས་པ་རྣམས་དང༌། ལྷག་མཐོང་ཤེས་པ་བརྒྱད་པོ་དེ་དག་མཚུངས་
ལྡན་གྱི་ཏིང་འཛིན་ཞི་གནས་བསམ་གཏན་དང་པོའི་ཉེར་བསྡོགས་མི་ལྕོགས་པ་
མེད་པ་ནས་ཅི་ཡང་མེད་པའི་སྐྱེ་མཆེད་ཀྱི་བར་ཟག་མེད་དུ་སྐྱེ་བ་ལ་མཉམ་པར་
འཇོག་པའོ། །དེ་དག་ཀྱང་སྤང་བྱ་རིམ་གྱིས་སྤོང་ཚུལ་གྱིས་ཕྱེ་ན་ཡུམ་གྱི་རྒྱན་དུ།
ས་དགུ་ལ་ནི་ཆེན་པོ་ཡི། །ཆེན་པོ་ལ་སོགས་དྲི་མ་ཡི། །གཉེན་པོ་ཆུང་ངུའི་ཆུང་དུ་
ལ། །སོགས་པའི་ལམ་ནི་དག་པ་ཡིན། །ཞེས་གསུངས་པ་ལྟར་འདོད་པ་ནས་སྲིད་
137



ཀུན་མཁྱེན་དགོངས་རྒྱན་དེབ་ཕྲེང་བདུན་པ།
རྩེའི་བར་ཁམས་གསུམ་གྱི་ས་དགུ་པོ་རེ་རེ་ན་ཡང་སྤྱང་བྱ་སྒོམ་སྤུང་ཆེན་པོའི་ཆེན་
པོ་ལ་དགུ་དགུ་ཡོད་པ་རྣམས་གཉེན་པོ་སྒོམ་ལམ་ཆུང་ངུའི་ཆུང་ངུ་ལ་སོགས་པ་དགུ་
དགུ་རིམ་གྱིས་སྐྱེ་བས་སྤོང་བ་སྟེ། དེ་ཡང་རེ་རེ་ཞིང་སྤང་བྱ་སྒོམ་སྤང་ཆེན་པོའི་
ཆེན་པོ་དང་ཆེན་པོའི་འབྲིང་པོ་དང་ཆེན་པོའི་ཆུང་ངུ་རྣམས། གཉེན་པོ་སྒོམ་ལམ་
ཆུང་ངུའི་ཆུང་ངུ་དང་ཆུང་ངུའི་འབྲིང་པོ་དང་། ཆུང་ངུའི་ཆེན་པོ་རྣམས་ཀྱིས་སྤོང་ཞིང་།
དེ་བཞིན་དུ་སྒོམ་སྤང་འབྲིང་པོའི་ཆེན་པོ་དང་འབྲིང་པོའི་འབྲིང་པོ་དང་འབྲིང་པོའི་
ཆུང་ངུ་རྣམས། སྒོམ་ལམ་འབྲིང་པོའི་ཆུང་དུ་དང་འབྲིང་པོའི་འབྲིང་པོ་དང་འབྲིང་
པོའི་ཆེན་པོ་རྣམས་ཀྱིས་སྤོང་ལ། སྒོམ་སྤང་ཆུང་ངུའི་ཆེན་པོ་དང་ཆུང་ངུའི་འབྲིང་
པོ་དང་ཆུང་ངུའི་ཆུང་ངུ་རྣམས་སྒོམ་ལམ་ཆེན་པོའི་ཆུང་དུ་དུང་ཆེན་པོའི་འབྲིང་པོ་དང་
ཆེན་པོའི་ཆེན་པོ་རྣམས་ཀྱིས་སྤང་། འགག་པ་དང་གཉེན་པོ་སྐྱེ་བ་དུས་མཉམ་པའི་
ཚུལ་གྱིས་སྤོང་བའོ། །དེ་ལ་སྤང་གཉེན་ཆེ་ཆུང་དོད་སྙོམས་སུ་སློང་བར་རིགས་སོ་
སྙམ་ན། སྤང་བྱ་ཆེན་པོ་ནི་རྒྱུད་ལ་འབྱུང་བ་རྟོགས་སླ་ཞིང་དྲི་མ་ཆེ་ལོང་འདྲ་བར་
གཉེན་པོ་ཆུང་ངུས་ཀྱང་སེལ་ལ། སྤང་བྱ་ཆུང་ངུ་ནི་དཔྱད་དཀའ་ཞིང་རྒྱུད་ལ་ཞེན་
པས་དྲི་མ་ཕྲ་མོ་དང་འདྲ་བར་གཉེན་པོ་ཆེན་པོས་བསལ་དགོས་པའི་ཕྱིར་དང་།
ཐོག་མར་ལམ་ཆེན་པོ་སྐྱེ་བ་མི་སྲིད་ཅིང་དེ་སྐྱེས་པ་ན་ཉོན་མོངས་པ་ཆེན་པོའང་མི་
སྲིད་པའི་ཕྱིར་སྤང་བྱ་ཆེ་རིམ་ནས་འགག་པ་དང་གཉེན་པོ་ཆུང་རིམ་ནས་སྐྱེ་བར་
གསུངས་སོ། །དེའི་སྐབས་སུ་འཕགས་པའི་ལམ་ཡན་ལག་བསྒོམས་ཞིང་ཐོབ་པ་
ཡིན་ནོ། །སྒོམ་ལམ་ལ་ཇི་ལྟར་སྦྱོར་ཚུལ་ནི། མཐོང་ལམ་ཐོབ་པའི་རྗེས་དེ་ནས་
བྱང་ཆུབ་སེམས་དཔའ་འདི་ནི་ས་དང་པོའི་སྟོད་ཀྱི་ཆ་ལ་མཐོང་ལམ་ཐོབ་པའི་
138



ས་ལམ་གྱི་རྣམ་བཞག་ཤེལ་དཀར་མེ་ལོང༌།
ལྷག་ མའི་ ས་ ནས་ བརྩམས་ ཏེ་ ས་ བཅུ་ པའི་བར་རྣམས་སུ་ཆོས་ཉིད་མཐོང་ཟིན་
སྒོམ་པའི་ལམ་འདི་ལ་མཉམ་གཞག་དང་རྗེས་ཐོབ་ ཀྱི་ཡེ་ ཤེས་རྣམ་པ་ གཉིས པོ་
དག་བསྒོམ་པའི་ཕྱིར་རབ་ཏུ་སྦྱོར་བར་བྱེད་དོ། །རྫོགས་པར་འགྱུར་ཚུལ་ནི་སྔར་
ལས་ས་དང་པོ་ཐོབ་ཅིང་།དེ་ནས་མ་དག་པ་ས་བདུན་གྱི་བར་ལ་གྲངས་མེད་གཅིག་
དང་དག་པ་ས་གསུམ་གྱི་བར་ལ་དྲ
ལ་གྲངས་མེད་གཅིག་སྟེ། ས་ཐོབ་ནས་ཀྱང་བསྐལ་
པ་གྲངས་མེད་གཉིས་ནི་རྫོགས་པ་ཡིས་སྒོམ་པ་ཡི་ནི་ལམ་མཐར་ཕྱིན་པར་གྱུར་ཏེ།
སྒོམ་པའི་ཐ་མ་ས་བཅུ་ཡོངས་སུ་རྫོགས་པར་ཐོབ་ནས་ནི་བྱང་ཆུབ་སེམས་དཔའ་ཆེན་
པོ་དེ་ལ་ཕྱོགས་བཅུའི་སངས་རྒྱས་ཐམས་ཅད་ཀྱི་འོད་ཟེར་ཆེན་པོས་དབང་བསྐུར་
བས་ཆོས་ཀྱི་རྒྱལ་པོའི་རྒྱལ་ཚབ་ཏུ་འགྱུར་བའོ། །
ལྔ་བ་ཐེག་པ་རང་ལམ་གྱི་མཐར་ཕྱིན་པའི་ལམ་བཤད་པ་ལ།
མཚན་ཉིད་སྤངས་རྟོགས་ཡོན་ཏན་དབྱེ་བ་བྱེད་ལས་ངེས་ཚིག་ངོ་བོ་བཤད་པ་དང་
བདུན། དང་པོ་མཚན་ཉིད་ནི། ཐེག་པ་རང་ལམ་གྱི་མི་སློབ་པའི་རྒྱུད་ལ་མངའ་བའི་
དགེ་བ་གང་ཞིག་མྱ་ངན་ལས་འདས་པར་ཕྱིན་པར་གྱུར་པ། ཡང་ན་ཐེག་པ་རང་
ལམ་གྱི་བགྲོད་པ་མཐར་ཕྱིན་པའི་རྣམ་གྲོལ་ལམ་གྱི་འཇུག་ངོགས་སུ་གྱུར་བ་དེ། ཐེག་
པ་རང་ལམ་གྱི་མི་སློབ་ལམ་གྱི་མཚན་ཉིད་དོ། །ལམ་གྱི་བགྲོད་པ་མཐར་ཕྱིན་པའི་
རྣམ་གྲོལ་ལམ་གྱི་འཇུག་ངོགས་སུ་གྱུར་བ་དེ། མི་སློབ་ལམ་གྱི་མཚན་ཉིད། མཚན་
གཞི་ནི། ཀུན་རྫོབ་གསར་བྱུང་གི་མཐར་ཐུག་གི་མཁྱེན་པ་ལྟ་བུའོ། །དབྱེ་ན། ཇི་ལྟ་བ་
རྟོགས་པའི་རྣམ་མཁྱེན་དང་ཇི་སྙེད་པ་རྟོགས་པའི་རྣམ་མཁྱེན་དང་གཉིས་ཡོད།
གཉིས་པ་སྤངས་རྟོགས་ནི། རང་རང་གི་ཐར་པའི་གེགས་སུ་གྱུར་པ་མ་
སུ་གྱུར་པ་མ་ལུས་པ་
139



ཀུན་མཁྱེན་དགོངས་རྒྱན་དེབ་ཕྲེང་བདུན་པ།
སྤངས་པ་དང༌། རང་རང་གི་སྤང་བྱས་དག་པའི་བདག་མེད་སོགས་མངོན་སུམ་ཀྱིས་
རྟོགས་པའོ། ། གསུམ་པ་ཡོན་ཏན་ནི་ཐུན་མོང་དུ་དགྲ་བཅོམ་པ་ཟག་པ་ཟད་པ་
ཉོན་མོངས་པ་མེད་པ་ཞེས་པ་ལ་སོགས་པ་ཡུམ་གྱི་གླེང་གཞི་ལས་འབྱུང་བ་རྣམས་
དང༌། ཁྱད་པར་དུ་སྟོབས་དང་མི་འཇིགས་པ་ལ་སོགས་པ་རྣམས་ཐོབ་པའོ། །
བཞི་བ་དབྱེ་བ་ནི། ཐེག་པ་གསུམ་གྱིས་ཕྱེ་བས་མི་སློབ་ལམ་གསུམ་ཡོད། ཉན་
ཐོས་ཀྱི་མི་སློབ་ལམ་གྱི་མཚན་ཉིད་ནི། ཉན་ཐོས་ཀྱི་མི་སློབ་པའི་རྒྱུད་ལ་མངའ་
བའི་དགེ་བ་གང་ཞིག་ཉན་ཐོས་ཀྱི་མྱ་ངན་ལས་འདས་པར་ཕྱིན་པར་གྱུར་པ་དེའོ། །
དེས་གཞན་གཉིས་ལ་ཤེས་པར་བྱའོ། །མིང་གི་རྣམ་གྲངས་ནི། ཐེག་པ་རང་ལམ་
གྱི་མི་སློབ་ལམ། ཐེག་པ་རང་ལམ་གྱི་དགྲ་བཅོམ་པའི་ལམ། ཐེག་པ་རང་ལམ་གྱི་
མཐར་ཕྱིན་པའི་ལམ་རྣམས་སོ། །ལྔ་བ་བྱེད་ལས་ནི། ཐུན་མོང་དུ་རྣམ་ གྲོལ་
ཉམས་སུ་མྱོང་བ་དང༌། ཁྱད་པར་དུ་འཕྲིན་ལས་སྤྲོ་བ་ལ་སོགས་པའོ། །དྲུག་པ་
ངེས་ཚིག་ནི། བསླབ་པ་མཐར་ཕྱིན་པར་བགྲོད་པས་ན་མཐར་ཕྱིན་པའི་ལམ་ཞེས་
པའོ། །བདུན་ པ་ ངོ༌ བོ་ ནི།
རང༌ ལམ་ གྱི་ མཐར་ ཕྱིན་ པའི་ ལམ་ གང་ ཞེ་ ན།
ཐེག་་ པ་རང་ལམ་གྱི་སྤང་བྱའི་གནས་ངན་ལེན་ཐམས་ཅད་རྒྱུན་བཅད་པ་དང་།
ཕྲད་པའི་ཐོབ་པ་རྣམས་ཀྱི་རྒྱུན་ཆད་པ་དང་། བྲལ་བའི་ཐོབ་པ་རྣམས་ཐོབ་པའི་
ཕྱིར་རྡོ་རྗེ་ལྟ་བུའི་ཏིང་ངེ་འཛིན་ལ་བརྟེན་ནས། དེ་མ་ཐག་ཏུ་གནས་མ་ལུས་པར་
གྱུར་ཏེ་ཟད་པར་ཤེས་པ་དང་མི་སྐྱེ་བ་ཤེས་པའོ། །ཞེས་གསུངས་པ་ལྟར་སྤང་བྱ་
བག་ཆགས་དང་བཅས་པ་སྤངས་པས་ཟག་བཅས་ཀྱི་ཐོབ་པ་
པ་རྣམས་རྒྱུན་ཆད་ཀྱི།
ཆུད་མེད་ཀྱི་ཐོབ་པ་རྣམས་ཐོབ་པའི་ཕྱིར་དངོས་ཀྱི་རྒྱུ་རྡོ་རྗེ་ལྟ་བུའི་ཏིང་ངེ་འཛིན་
14]



ས་ལམ་གྱི་རྣམ་བཞག་ཤེལ་དཀར་མེ་ལོང་།
ལ་བརྟེན་ནས་དབྱིངས་རང་བཞིན་གྱིས་དག་པ་སྦྱང་བྱ་གློ་བུར་གྱི་དྲི་མ་མཐའ་དག་
དང་བྲལ་ བའི་ ཚུལ་གནས་མ་ལུས་པར་ཡོངས་སུ་གྱུར་ཏེ། རྒྱུ་ཀུན་འབྱུང་མ་ལུས་པ་
ཟད་པའི་འགོག་པ་ཤེས་པ་དང་། འབྲས་བུ་སྡུག་བསྔལ་མཐའ་དག་སྤངས་ནས་
མི་སྐྱེ་བ་ཤེས་པའི་ཡེ་ཤེས་མཐར་ཐུག་པ་ཐོབ་པའོ། །ཐེག་ཆེན་མི་སློབ་ལམ་གང་
ལ་བརྟེན་ནས་འགྲུབ་ཚུལ་ནི། དཔེར་ན་རྫས་ཀྱི་དངོས་པོ་རྡོ་རྗེ་ཕ་ལམ་རྫས་གཞན་
གྱིས་མི་ཤིགས་པ་བཞིན་དུ། རྟེན་སྒོམ་ལམ་ཆེན་པོའི་ཆེན་པོ་རྡོ་རྗེ་ལྟ་བུའི་ཏིང་
ངེ་འཛིན་མཚན་མ་དང་རྣམ་པར་རྟོག་པས་མི་ཕྱེད་ཅིང་མི་ཤིགས་པ་ཐོབ་པ་ལ་
བརྟེན་ནས་ནི། སྔར་མཐོང་སྤང་དང་བྲལ་ནས་འཇིག་རྟེན་ལས་འདས་པའི་ལམ་
དུ་གནས་གྱུར་པར་མ་ཟད༑ འདིར་གནས་ངན་ལེན་མཐའ་དག་དང་བྲལ་ནས་མི་
སློབ་པའི་ལམ་དུ་གནས་མ་ལུས་པ་གཞན་དུ་གྱུར་པ
པོ་མཐར་ཐུག་པ་ཉོན་མོངས་
པ་དང་ཤེས་བྱའི་སྒྲིབ་པ་ཀུན་གྱི་དྲི་མ་མེད་པར་གྱུར་པ་ལས་མཐར་ཕྱིན་པའི་འབྲས་
བུ་གྲུབ་པའོ། །
རྩ་བའི་ས་བཅད་གཉིས་པ་ས་བཤད་པ་ལ།
ཡོན་ཏན་དུ་མའི་རྟེན་དུ་གྱུར་བའི་མངོན་རྟོགས་དེ། ས་ལམ་གཉིས་སུ་ཕྱེ་བའི་སའི་
མཚན་ཉིད། མཚན་གཞི་ནི། ཚོགས་ལམ་ལྟ་བུའོ། །དེ་ལ་དབྱེ་ན་ཐེག་པ་གསུམ་
གྱི་ས་གསུམ་ཡོད། ཡང་བསམ་གཏན་ས་དྲུག་ཡོད་དེ། བསམ་གཏན་དང་ཉེར་བསྡོགས་
མི་ལྕོགས་མེད་དང་། དང་བོའི་དངོས་གཞི་ཙམ་པོ་བ་དང་ཁྱད་པར་གྱི་དངོས་གཞི།
གཉིས་པའི་དངོས་གཞི། གསུམ་པའི་དངོས་གཞི། བཞི་བའི་དངོས་གཞི་རྣམས་
སོ། །ཁམས་གསུམ་ས་དགུ་ནི་དང་པོའི་ཉེར་བསྡོགས་དང་བསམ་གཏན་བཞི་དང་
f4f



ཀུན་མཁྱེན་དགོངས་རྒྱན་དེབ་ཕྲེང་བདུན་པ།
གཟུགས་མེད་བཞིའོ། །ཟག་མེད་ས་དགུ་ཡོད་དེ། ཟག་མེད་ཀྱི་བསམ་གཏན་ས་
དྲུག་དང་། གཟུགས་མེད་དང་བོ་གསུམ་གྱིདངོས་གཞི་ཟག་མེད་རྣམས་སོ། །ངེས་
ཚིག་ནི་འཇིག་རྟེན་ན་སའི་རྒྱུ་བ་སེམས་ཅན་དང་མི་རྒྱུ་བ་རྩི་ཤིང་ནགས་ཚལ་གྱི་
རྟེན་བྱེད་ པ་བཞིན་དུ་ཡོན་ཏན་ཐམས་ཅད་སྐྱེ་བའི་རྟེན་བྱེད་པས་ན་ ས་ཞེས་
བྱའོ། །ས་ལམ་གཉིས་སུ་ཕྱེ་བའི་ས་ནི་ས་བཏགས་བ་ཡིན་ལ། ས་མཚན་ཉིད་པ་
ནི་འབྱུང་བ་བཞིའི་ནང་ཚན་དུ་གྱུར་བའི་ས་ཡིན་ལ། དེའི་མཚན་ཉིད་ནི་སྲ་ཞིང་
འཐས་པའི་འབྱུང་བ་དེའོ། །གཞན་ཡང་ཐེག་དམན་གྱི་ས་དང་ཐེག་ཆེན་གྱི་ས་དང་
གཉིས་ཡོད། ཐེག་དམན་གྱི་ས་ལ་དམན་པ་ས་བརྒྱད་ཡོད་དེ། དཀར་བོ་རྣམ་པར་
མཐོང་ བའི་ ས། རིགས་ ཀྱི་ ས། བརྒྱད་ པའི་ ས། མཐོང་བའི་ ས། བསྲུབས་པའི་ ས།
འདོད་ཆགས་དང་བྲལ་བའི་ས། བྱས་པ་རྟོགས་པའི་ས། རང་སངས་རྒྱས་ཀྱི་ས་
དང་བརྒྱད་ཡོད་པའི་ཕྱིར་རོ། །
ཐེག་ཆེན་གྱི་ས་ལ། བྱང་སེམས་སོ་སྐྱེས་ཀྱི་ས་དང་
ཐེག་ཆེན་འཕགས་པའི་ས་དང་གཉིས་ཡོད། དང་པོ་ལ་རང་ཡིན་གྱི་ཚོགས་ཀྱི་
ས་དང་སྦྱོར་ལམ་གྱི་ ས་དང་གཉིས། ཐེག་ཆེན་གྱི་འཕགས་པའི་སའི་མཚན་ཉིད་ནི།
ཐེག་ཆེན་འཕགས་པའི་སྙིང་རྗེ་ཆེན་པོ་སོགས་ཀྱིས་ཟིན་པའི་ཟག་མེད་ཡེ་ཤེས་
གང་ཞིག ཐེག་ཆེན་གྱི་སྤངས་རྟོགས་ཡོན་ཏན་གྱི་རྟེན་དུ་གྱུར་པའོ། །དེ་ ལ་ དབྱེ་ ན་
བྱང་འཕགས་ཀྱི་ས་དང་སངས་རྒྱས་ཀྱི་ས་དང་གཉིས།
དང་པོ་བྱང་འཕགས་ཀྱི་ས་བཤད་པ་ལ་བཅུ།
དང་པོ་བྱུང་འཕགས་ཀྱི་སའི་མཚན་ཉིད་ནི། ཡོན་ཏན་བརྒྱ་ཕྲག་བཅུ་གཉིས་སོགས་
142



ས་ལམ་གྱི་རྣམ་བཞག་ཤེལ་དཀར་མེ་ལོང་།
ཀྱིས་རྟེན་བྱེད་པའི་སློབ་འཕགས་ཀྱི་ས་དེའོ། །གཉིས་པ་སྒྲ་བཤད་ནི། འབྱུང་པོ་དཔག་
མེད་འཇིགས་མེད་ཕྱིར། །དཔག་ཏུ་མེད་པ་དེ་དག་ལ། །ཕྱི་ཕྱིར་གོང་དུ་འགྲོ་ལྡན་
ཕྱིར། །དེ་དག་ཉིད་ནི་སར་འདོད་དོ། །ཞེས་པ་ལྟར་བྷ་མི་ཞེས་པ་ས་སྟེ་བྷཱ་ཏུ་འབྱུང་
བོ་སྟེ་སེམས་ཅན། ཨ་མི་ཏ་དཔག་མེད། བྷ་ལས་ཨ་བྷ་ཡ་ཞེས་སྦྱར་ན་འཇིགས་མེད།
ཡང་ཨ་མི་ཏ་དཔག་མེད་དེ་ཡོན་ཏན་དཔག་ཏུ་མེད་པ་ཅན་ནོ། །ཡང་ན་སེམས་
ཅན་དཔག་ཏུ་མེད་པ་རྣམས་ཀྱི་འཇིགས་པ་ཐམས་ཅད་སྤང་བར་བྱ་བའི་ཕྱིར་
རོ། །གསུམ་པ་དབྱེ་བ་ནི། ས་དང་པོ་རབ་ཏུ་དགའ་བ། གཉིས་པ་དྲི་མ་མེད་པ།
གསུམ་པ་འོད་བྱེད་པ། བཞི་བ་འོད་འཕྲོ་བ། ལྔ་བ་སྦྱང་དཀའ་བ། དྲུག་པ་མངོན་
དུ་གྱུར་བ། བདུན་པ་རིང་དུ་སོང་བ། བརྒྱད་པ་མི་གཡོ་བ། དགུ་བ་ལེགས་པའི་
བློ་གྲོས། བཅུ་བ་ཆོས་ཀྱི་སྤྲིན་དང་བཅུའོ། །བཞི་པ་ས་ཐོབ་པའི་རྨི་ལམ་གྱི་
རྟགས་ནི། ས་དང་པོ་ལ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་
གཏེར་བྱེ་བ་ཁྲག་ཁྲིག་བརྒྱ་སྟོང་གིས་ཡོངས་སུ་གང་བར་མཐོང་ངོ་། །ཞེས་པ་
ནས། ས་ བཅུ་ བར་ དེ་ བཞིན་ གཤེགས་ པའི་སྐུ་མཐོང་སྟེ་ཁ་དོག་གསེར་ལྟ་བུ་འོད་
འདོམས་གང་བ་ཚངས་པ་བྱེ་བ་ཁྲག་ཁྲིག་བརྒྱ་སྟོང་དུ་མས་ཡོངས་སུ་བསྐོར་ཞིང་
མདུན་གྱིས་བལྟས་ནས་ཆོས་སྟོན་པ་མཐོང་ངོ་། །ཞེས་པའི་བར་བཅུ་བོ་གསེར་
འོད་དང་བློ་གྲོས་མི་ཟད་པས་ཞུས་པ་གཉིས་ཅར་ལས་གསུངས་སོ། །ལྔ་བ་
སའི་ཡོན་ཏན་བཤད་པ་ལ། ས་དང་པོའི་རྗེས་ཐོབ་ཏུ་ཡོན་ཏན་བརྒྱ་ཕྲག་བཅུ་
གཉིས་ཐོབ་སྟེ། ༡ སྐད་ཅིག་གཅིག་གིས་ཏིང་ངེ་འཛིན་བརྒྱ་སོ་སོར་ཐོབ་ཅིང་སྙོམས་
པར་འཇུག་གོ ། ༢ དེ་བཞིན་དུ་སངས་རྒྱས་བརྒྱ་མཐོང་བ། ༣ དེ་རྣམས་ཀྱིས་
143



ཀུན་མཁྱེན་དགོངས་རྒྱུན་དེབ་ཕྲེང་བདུན་པ།
ས་
བྱིན་གྱིས་བརླབས་པ་ཤེས་པ། ༤ འཇིག་རྟེན་གྱི་ཁམས་བརྒྱ་གཡོ་བར་བྱེད་ང་།
《སྣང་བར་ཡང་བྱེད་པ།༦ ཞིང་བརྒྱུར་འགྲོ་ བ། ༧ སེམས་ཅན་བརྒྱ་ཡོངས་སུ་
སྨིན་པར་བྱེད་པ། ༨བསྐལ་བ་བརྒྱར་གནས་པ། ༩ སྔོན་དང་ཕྱི་མའི་མཐར་
འཇུག་པ། ༡༠ ཆོས་ཀྱི་སྒོ་བརྒྱ་རྣམ་པར་འབྱེད་པ། ༡༡ ལུས་བརྒྱ་སྟོན་པར་
བྱེད་པ། ༡༢ལུས་དང་ལུས་ལ་ཡང་བྱང་ཆུབ་སེམས་དཔའ་འཁོར་བརྒྱ་དང་ལྡན་
པར་སྟོན་པར་བྱེད་པའོ། །དེ་བཞིན་དུ་བསྒྲེས་ཏེ། ས་གཉིས་པ་སོགས་ལ་ཡོན་
ཏན་སྟོང་ཕྲག་ བཅུ་གཉིས་དང༌། ས་གསུམ་པར་འབུམ་ཕྲག་བཅུ་གཉིས།
བཞི་ བར་ བྱེ་བ་བརྒྱ་དང་། ས་ལྔ་བར་ བྱེ་བ་སྟོང་དང་། ས དྲུག་ པར་ བྱེ་བ་འབུམ།
ས་བདུན་པར་བྱེ་བ་ཁྲག་ཁྲིག་འབུམ་དང་། ས་བརྒྱད་པར་ སྟོང་གསུམ་འབུམ་ཕྲག་
བཅུའི་རྡུལ་ཕྲ་རབ་ཀྱི་རྡུལ་སྙེད་དང་། ས་དགུ་པར་སྟོང་གསུམ་གྱི་འཇིག་རྟེན་གྱི་
ཁམས་གྲངས་མེད་འབུམ་ཕྲག་བཅུའི་རྡུལ་ཤིན་ཏུ་ཕྲ་བ་སྙེད་དང་། ས་བཅུ་
བར་ཕྱོགས་བཅུའི་སངས་རྒྱས་ཀྱི་ཞིང་གྲངས་མེད་པ་ལས་འདུས་པའི་རྡུལ་ཕྲ་
མོ་ཇི་སྙེད་པ་དེ་སྙེད་དོ། །དྲུག་པ་སྐྱེ་བ་ལེན་ཚུལ་ནི། བློ་ལྡན་རྣམས་ཀྱི་ལས་
དང་ནི། །གཞན་ཡང་སྨོན་ལམ་དག་དང་ནི། །ཏིང་ངེ་འཛིན་དང་དབང་འབྱོར་
བའི། །དབང་གིས་སྐྱེ་བར་འདོད་པ་ཡིན། །ཞེས་པ་ལྟར་མོས་སྤྱོད་པ་རྣམས་ལས་
ཀྱིས་འདོད་པའི་གནས་སུ་སྐྱེ་བ་དང་། ས་ཐོབ་པ་རྣམས་སེམས་ཅན་སྨིན་པའི་
ཕྱིར་དུ་དུད་འགྲོ་སོགས་གནས་དམན་པར་སྐྱེ་བ་ནི་སྨོན་ལམ་གྱི་དབང་དང་།
བསམ་གཏན་རྣམས་བཟློག་ནས་འདོད་ཁམས་སུ་སྐྱེ་བ་ཏིང་ངེ་འཛིན་གྱི་དབང་
དང་། སྤྲུལ་བས་དགའ་ལྡན་ན་གནས་པ་སོགས་དབང་འབྱོར་བའི་དབང་གིས་སྐྱེ་བ་
}44



ས་ལམ་གྱི་རྣམ་བཞག་ཤེལ་དཀར་མེ་ལོང་།
སྟེ་དབང་གི་སྐྱེ་བ་བཞིའོ། །རྣམ་སྨིན་གྱི་སྐྱེ་བ་འཛིན་ཚུལ་ནི། ས་བཅུ་ཐོབ་
པ་རྣམས་རིམ་བཞིན་དུ། ཛམྦུའི་གླིང་། གླིང་བཞི། སུམ་ཅུ་རྩ་གསུམ། འཐབ་བྲལ།
དགའ་ལྡན། འཕྲུལ་དགའ། གཞན་འཕྲུལ་དབང་བྱེད་ཀྱི་རྒྱལ་བོ་དང་། སྟོང་གི་
བདག་པོ་ཚང་པ། སྟོང་གཉིས་ཀྱི་བདག་པོ། སྟོང་གསུམ་གྱི་བདག་པོ་གནས་
གཙང་མའི་ལྷའི་རྒྱལ་བོ་རྣམས་སུ་ཕལ་ཆེར་སྐྱེའོ། །བདུན་པ་བསླབ་པ་ གསུམ་ལ་
སློབ་ ནི།ཆོས་ཉིད་རབ་ཏུ་རྟོགས་ནས་འདིར། །ལྷག་པའི་ཚུལ་ཁྲིམས་ལྷག་
སེམས་དང༌། །ལྷག་པའི་ཤེས་རབ་ལ་རྗེས་སློབ། །ཞེས་པ་ལྟར་ས་དང་པོར་
ཆོས་ཉིད་རྟོགས་ནས། གཉིས་པར་ཚུལ་ཁྲིམས་ཀྱི། གསུམ་པར་སེམས་ཀྱི་བསླབ་
པ་དང་། བཞི་བར་བྱང་ཕྱོགས་ལ་མཁས་པ། ལྔ་བར་བདེན་གཉིས་ལ་མཁས་པ།
དྲུག་པར་རྟེན་འབྲེལ་ལ་མཁས་པ་སྟེ་གསུམ་པོ་དེར་ཤེས་རབ་ཀྱི་བསླབ་པ་ལ་
སློབ་པོ། །དེ་ལྟར་བསླབས་པས་ས་བདུན་པར་མཚན་མ་མེད་ཅིང་མངོན་པར་
འདུ་བྱེད་པའི་ཡེ་ཤེས། བརྒྱད་པར་མཚན་མ་དང་འདུ་བྱེད་པ་གཉིས་ཀ་མེད་ཅིང་
ཞིང་དག་པ། དགུ་བར་སེམས་ཅན་སྨིན་པར་བྱེད་པ། བཅུ་བར་གཟུངས་དང་ཏིང་
ངེ་འཛིན་གྱི་སྒོ་རྣམས་འགྲུབ་པའི་འབྲས་བུ་སྟེ། འབྲས་བུ་དམ་པ་འདི་བཞི་ནི། །
ས་བཞི་བོ་ལ་རབ་ཏུ་བརྟེན། །ཞེས་སོ། །བརྒྱད་པ་ ཕར་ ཕྱིན་ལ་ སྤྱོད་ཚུལ་དང་
ལྷག་ཚུལ་ནི། ས་དང་པོར་སྦྱིན་པའི་ཕར་ཕྱིན་སྤྱོད་པ་ནས་དྲུག་པར་ཤེས་རབ་
ཀྱི་ཕར་ཕྱིན་ལ་སྤྱོད་པ་དང༌། བདུན་པར་ཐབས་ཀྱི་ཕར་ཕྱིན་དང་། བརྒྱད་
པར་སྨོན་ལམ་ གྱི་ ཕར་ ཕྱིན་ དང༌ ། དགུ་ བར་ སྟོབས་ཀྱི་ཕར་ཕྱིན་དང༌། བཅུ་
བར་ཡེ་ཤེས་ཀྱི་ཕར་ཕྱིན་གཙོ་བོར་སྤྱོད་ཅིང་གཞན་ཕལ་བའི་ཚུལ་གྱིས་སྤྱོད་
145



ཀུན་མཁྱེན་དགོངས་རྒྱན་དེབ་ཕྲེང་བདུན་པ།
དེ། དབུས་མཐར། ཁྱད་པར་ཅན་དང་ཁྱད་མེད་ནི། །ས་བཅུ་དག་ཏུ་ཤེས་པར་
བྱ། །ཞེས་སོ། །
དགུ་བ་སྤངས་རྟོགས་ཀྱི་ཁྱད་
པར་ནི། ས་བཅུ་བོའི་རྟོགས་པ་ལ་ཁྱད་ཅི་ཡོད་ཅེ་ན། མཉམ་གཞག་ཏུ་ཆོས་ཉིད་ཙམ་
རྟོགས་པ་ཁྱད་པར་མེད། ཆོས་ཉིད་བཅུ་ལ་སྒྲིབ་པ་བཅུ་སྤངས་པའི་རིམ་གྱིས་ངེས་པ་
འདྲེན་ཚུལ་ལ་ཁྱད་ཡོད་པར་བསྟན་ཏོ། །ཡོངས་སྦྱོང་གི་དོན་ནི་ས་དེ་དང་དེ་ལ་
གསུངས་པའི་ཆོས་དེ་དང་དེ་དག་ཡོངས་སུ་སྦྱང་ཞིང་དག་པར་བྱ་བ་ཉིད་ས་དེ་དང་
དེ་ཡོངས་ སུ་སྦྱོང་ཞིང་དག་པ་ཡིན་ནོ། །དེ་ལ་སྦྱང་གཞི་ནི། ཀུན་ཏུ་འགྲོ་བའི་
དོན་ལ་སོགས་པ་ཆོས་ཀྱི་དབྱིངས་རྣམ་པ་བཅུའོ། །སྦྱང་བྱ་དྲི་མ་ནི་ཉོན་མོངས་
ཅན་མ་ཡིན་པའི་མི་ཤེས་པ་བཅུའོ། །སྦྱོང་བྱེད་ཐབས་ནི། འཁོར་གསུམ་དུ་རྟོག་
པའི་རང་བཞིན་མི་དམིགས་པར་རྟོགས་པའོ། །སྦྱོང་མཁན་ནི། ས་དེ་དང་དེ་
ལ་ གནས་པའི་ བྱང་སེམས་སོ། །སྦྱོང་ཚུལ་ནི། ས་དང་པོར་ཡོངས་སྦྱོང་བཅུ།
གཉིས་པར་ཡོངས་སྦྱོང་བརྒྱད། གསུམ་པར་ལྔ། བཞི་བར་བཅུ། ལྔ་པར་བཅུ།
དྲུག་པར་བཅུ་གཉིས། བདུན་པར་སྤངས་གཉེན་གྱི་སྒོ་ནས་ཉི་ཤུ་པ་གཉིས།
བརྒྱད་པར་བརྒྱད། དགུ་བར་བཅུ་གཉིས། ས་བཅུ་བར་དགུ་བའི་ཡོངས་སྦྱོང་
བཅུ་གཉིས་པོ་རྫོགས་པར་སྦྱངས་བ་ཉིད་བཅུ་བའི་ཡོངས་སྦྱོང་ཡིན་པར་ཉ་ཊཱིཀ
ཡིད་ཀྱི་མུན་སེལ་ལས་གསུངས་སོ། །དེ་དག་བསྒོམས་ནས་སྦྱང་བའོ། །བཅུ་
བ་འབྲས་བུ་ནི། ས་ཕྱི་མ་ཕྱི་མ་གནས་སྐབས་ཀྱི་འབྲས་བུ། མཐར་ཐུག་གི་འབྲས་
146



ས་ལམ་གྱི་རྣམ་བཞག་ཤེལ་དཀར་མེ་ལོང་།
བུ་སངས་རྒྱས་ཀྱི་ས་ཀུན་ཏུ་འོད་དོ། །བྱང་འཕགས་ ཀྱི་ ས་འདི་རྣམས་ཉ་ཊཱིཀ་
ལྟར་བྲིས་པའོ། །དོན་གཉིས་མཐར་ཕྱིན་ཐོབ་ཚུལ་ནི། སངས་རྒྱས་ཀྱི་ས་གང་ལ་
གནས་ན་འཁོར་བ་ཇི་སྲིད་པར་མངོན་པར་རྫོགས་པར་བྱང་ཆུབ་པ་དྭང་མྱ་ངན་
ལས་འདས་པར་ཡང་སྟོན་པ་ལ་སོགས་པ་རྣམ་འཕྲུལ་མཐའ་ཡས་པའི་སྒོ་ནས་
སེམས་ཅན་ཀུན་ལ་ཕན་པ་དང་བདེ་བའི་ཕྱིར། འཕྲིན་ལས་ལྷུན་གྱིས་གྲུབ་ཅིང་
རྒྱུན་མི་འཆད་པར་རབ་ཏུ་སྒྲུབ་པར་བྱེད་པ་ཤེས་བྱ་ཇི་ལྟ་བ་དང་ཇི་སྙེད་པའི་རྣམ་པ་
ཐམས་ཅད་མངོན་སུམ་གྱིས་མཁྱེན་པ་རྫོགས་པའི་སངས་རྒྱས་ཀྱི་གོ་འཕང་བླ་ན་
མེད་པ་སྦྱངས་རྟོགས་མཐར་ཕྱིན་པ་ཐོབ་པའོ།། །།
སྨྲས་པ།
ཐེག་གསུམ་རྣམ་བཞག་ལྷ་ཡི་པད་ཚལ་ལ། །
གདུལ་བྱ་རྐང་དྲུག་ཚོགས་རྣམས་འཇུག་ཕྱིར་དུ། །
མདོར་བསྡུས་ཚིག་གིས་གསལ་བོར་བཀོད་པ་འདི། །
མཐའ་བྲལ་དབུ་མའི་ལུགས་བཞིན་ཇི་སྐད་བཤད། །
འོན་ཀྱང་བདག་བློ་མི་ཤེས་མུན་པས་བསྒྲིབས། །
རྒྱ་ཆེའི་ལམ་རྣམས་གྲངས་མིང་ཟབ་ཅིང་ཕྲ། །
དེ་སླད་ཉེས་སྐྱོན་ཅི་མཆིས་ཚོགས་རྣམས་ཀུན། །
ཆོས་སྤྱན་ལྡན་པའི་མཁས་ལ་བཟོད་པར་གསོལ། །
34



ཀུན་མཁྱེན་དགོངས་རྒྱུན་དེབ་ཕྲེང་བདུན་པ།
འདིར་སྨྲས་བསོད་ནམས་རྣམ་དཀར་དལ་འབབ་ཀླུང་། །
དུས་གསུམ་རྒྱལ་བའི་བསོད་ནམས་དང་འདྲེས་ཏེ། །
ནམ་མཁའི་མཐའ་མཉམ་ལུས་ཅན་སེམས་ཅན་གྱི། །
སྡུག་བསྔལ་ཚ་གདུང་མ་ལུས་སེལ་བར་ཤོག །
བདག་ནི་ཚེ་རབས་སྐྱེ་གནས་ཐམས་ཅད་དུ། །
མཚན་ལྡན་བླ་མའི་བརྩེ་བས་རྗེས་བཟུང་ཞིང་། །
ཟབ་དང་རྒྱུ་ཚེའི་ལམ་ལ་རབ་བརྩོན་ཏེ། །
བསྟན་དང་འགྲོ་བའི་དོན་ཆེན་བསྒྲུབ་པར་ཤོག །
ཅེས་ས་ལམ་གྱི་རྣམ་བཞག་ཐེག་གསུམ་གསལ་བའི་ཤེལ་དཀར་མེ་ལོང་ཞེས་བྱ་བ་
འདི་ནི་ས་བཟང་གི་མདོ་སྡེ་རྒྱན་གྱི་རྣམ་བཤད་གཙོ་བོར་བྱས་ཏེ་རང་ལུགས་ཀྱི་
དམ་པ་གོང་མའི་གསུང་བཞིན་རྒྱ་ནག་སྤོས་ངད་ལྡན་པའི་གྲོང་ཁྱེར་ནས་གྲྭ་བཙུན་
པ་ངག་དབང་དངོས་གྲུབ་དཔལ་གྱིས་ཐུན་གསུམ་གྱི་ཡུན་ལ་རྫོགས་པར་སྦྱར་བའོ། །
འདིས་ཀྱང་རྒྱ་ཆེ་བའི་ལམ་གྱི་བསྟན་པ་ཕྱོགས་བཅུ་ཀུན་ཏུ་དར་ཞིང་རྒྱས་པར་
གྱུར་ཅིག ། །།ཛ་ཡནྟུ།
148



མཐའ་བྲལ་དབུ་མའི་དོགས་གཅོད།
༄༅། །ངེས་གསང་མཐའ་བྲལ་དབུ་མ་གཞན་སྟོང་གི་དོགས་
གཅོད་ལུང་རིགས་རྡོ་རྗེའི་གཟེགས་མ་
ཞེས་བྱ་བ་བཞུགས་སོ། །
ཨོཾ་སྭ་སྟི། དུས་གསུམ་རྒྱལ་བའི་བརྩེ་ཆེན་གཅིག་བསྡུས་པ། །
ངུར་སྨྲིག་འཛིན་པའི་ཟློས་གར་རོལ་བ་ཡི། །
བཀའ་དྲིན་འཁོར་མེད་མཚུངས་མེད་བླ་མ་རྣམས། །
སྒོ་གསུམ་གུས་པས་བྱུང་ཆུབ་བར་དུ་བསྟེན། །
ཀུན་མཁྱེན་བཞེད་གཞུང་ལྷ་ལམ་ཡངས་པ་ལ། །
བདག་བློའི་རྩལ་གྱིས་ཕ་མཐར་བསྒྲོད་མིན་ཡང་། །
རང་བློ་གོམས་དང་རིགས་ལམ་གསར་སྦྱང་ལ། །
ཕན་སྲིད་སྙམ་དུ་རིགས་འཕྲུལ་སྤྲོ་བར་བྱ། །
དེ་ལ་འདིར་གང་བཤད་པར་བྱ་བ་ནི། རིགས་ལམ་གསེར་སྦྱང་བ་
རྣམས་ཀྱི་ཆེད་དུ་གཞན་སྟོང་དབུ་མ་ལས་བརྩམས་ཏེ་སྒྲས་ཟིན་འགལ་བའི་ལུང་
གི་གཞི་བྱས་ནས་རྟགས་གསལ་གྱི་ལམ་ནས་ཅུང་ཟད་སྤྲོ་བར་བྱའོ། ། དེ་ལ་
ཐོག་མར་དབུ་མའི་དབྱེ་གཞི་དང་དབུ་མ་པ་ཡིན་མིན་ཀྱི་ཚད་སོགས་ལ་དཔྱད་པའི་
སྒོ་ནི། དབུ་མ་མིན་པ་ དབུ་མའི་དབྱེ་གཞི་དང་། །ཕྱེ་བའི་ ཡ་གྱལ་གང་དུ་མི་
རུང་སྟེ། །ཞེས་པའི་ ལུང་གི་དོན་ཡོད་པར་ཐལ། ཡོད་པའི་ཕྱིར། (འདོད་ན།)
དེའི་ལུང་གི་དོན་མེད་པར་ཐལ། དེའི་སྐབས་ཀྱི་གཞུང་གང་ཡིན་ངོས་འཛིན་
1 4 ཤུ



ཀུན་མཁྱེན་དགོངས་རྒྱུན་དེབ་ཕྲེང་བདུན་པ།
རྒྱུ་མེད་པའི་ཕྱིར། (མ་གྲུབ་ན།） དེའི་སྐབས་ཀྱི་གཞུང་གང་ཡིན་ངོས་འཛིན་
རྒྱུ་ཡོད་པར་ཐལ། རྟགས་མ་གྲུབ་ཀྱི་ལན་འཐད་པའི་ཕྱིར། (འདོད་ན།)ཞོག་
ཅེས་ཟེར།(བཀའ་བསྡུ་བཞི་བ་ཆོས་ཅན།) དེ་མ་ཡིན་པར་ཐལ། དེའི་སྐབས་
ཀྱི་ས་བཅད་ངོས་འཛིན་རྒྱུ་མེད་པའི་ཕྱིར། (མ་གྲུབ་ན།) དེའི་སྐབས་ཀྱི་ས་བཅད་
ངོས་ འཛིན་ རྒྱུ་ ཡོད་ པར་ ཐལ། རྟོགས་མ་གྲུབ་ཀྱི་ལན་ འཐད་པའི་ ཕྱིར།
(འདོད་ན།)ཞོག་ཅེས་ཟེར། རང་རྒྱུད་ཐལ་འགྱུར་གཉིས་དབུ་མའི་དབྱེ་བ་མི་
རིགས་པར་བསྟན་པ་ཆོས་ཅན།） དེ་མ་ཡིན་པར་ཐལ། དེ་དང་མཉམ་དུ་འཕྲོས་
པའི་ས་བཅད་དུ་ཡོད་དངོས་འཛིན་རྒྱུ་མེད་པའི་ཕྱིར། (མ་གྲུབ་ན།) དེ་དང་
མཉམ་དུ་འཕྲོས་པའི་ས་བཅད་དུ་ཡོད་ངོས་འཛིན་རྒྱུ་ཡོད་པར་ཐལ། རྟགས་མ་
གྲུབ་ཀྱི་ལན་འཐད་པའི་ཕྱིར། (འདོད་ན།)ཞོག་ཅེས་ཟེར། (དེ་མཉམ་དུ་འཕྲོས་
པའི་ས་བཅད་གཞན་གྱི་དབུ་མའི་དབྱེ་བ་བཀག་ནས་རང་ལུགས་ཀྱི་དབུ་མའི་
དབྱེ་བ་བསྟན་པ་ཆོས་ཅན།) དེ་མ་ཡིན་པར་ཐལ། ས་བཅད་དེ་གཉིས་གང་ལས་
འཕྲོས་པའི་ས་བཅད་ངོས་འཛིན་རྒྱུ་མེད་པའི་ཕྱིར། (མ་གྲུབ་ན།) ས་བཅད་དེ་
ང་ཉིས་གང་ལས་འཕྲོས་པའི་ས་བཅད་ངོས་འཛིན་རྒྱུ་ཡོད་པར་ཐལ། རྟགས་མ་
གྲུབ་ཀྱི་ལན་འཐད་པའི་ཕྱིར།（འདོད་ན།）ཞོག་ཅེས་ཟེར། དབུ་མའི་རྣམ་དབྱེ་
བསྟན་པ་ཆོས་ཅན། དེ་མ་ཡིན་པར་ཐལ། དེ་དང་མཉམ་དུ་འཕྲོས་པའི་ས་བཅད་
དུ་ཡོད་ངོས་འཛིན་རྒྱུ་མེད་པའི་ཕྱིར། (ཞེས་སོགས་ས་བཅད་རྒྱུགས་ལེན།)
དེ་མ་ཡིན་པར་ཐལ། དབུ་མ་མིན་པ་དབུ་མའི་དབྱེ་གཞི་དང་། །ཕྱེ་བའི་ཡ་གྱལ་
གང་དུ་མི་རུང་སྟེ། །ཞེས་པའི་ལུང་གི་དོན་མེད་པའི་ཕྱིར། (མ་གྲུབ་ན།） དེའི་
1 ༡



མཐའ་བྲལ་དབུ་མའི་དོགས་གཅོད།
ལུང་གི་དོན་ཡོད་པར་ཐལ། རྟགས་མ་གྲུབ་ཀྱི་ལན་འཐད་པའི་ཕྱིར། (འདོད་ན།)
ཞོག་ཅེས་ཟེར། (དབུ་མ་མིན་པོ་དབུ་མའི་དབྱེ་གཞི་དང་ཕྱེ་བའི་ཡ་གྱལ་གང་
དུ་མི་རུང་བ་དེ་ཆོས་ཅན།)འོ་ན་ཤེས་བྱ་ཆོས་ཅན། དབུ་མའི་དབྱེ་གཞི་མ་ཡིན་
པར་ཐལ། དབུ་མ་མ་ཡིན་པའི་ཕྱིར། ཁྱབ་པ་ཁས། (འདོད་ན།)cཤེས་བྱ་ཆོས་
ཅན། དོན་དམ་བདེན་པའི་དབྱེ་བ་ཡིན་པར་ཐལ། དེ་ལྟར་ཡིན་པ་རྒྱལ་བས་
ལུང་གིས་ཟིན་པ་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་དཔལ་བཟང་པོའི་
དགོངས་པ་ཡིན་པའི་ཕྱིར། མ་གྲུབ་ན་དེར་ཐལ། བདེན་གཉིས་གསལ་བའི་ཉི་
མ་ལས། དབྱེ་གཞི་ནི་ཤེས་བྱ་ཙམ་མོ། །ཞེས་གསུངས་པའི་ཕྱིར། དབུ་མའི་དབྱེ་གཞི་
མེད་པར་ཐལ་བའི་སྒོས་དཔྱད། །] འོ་ན་དབུ་མ་པ་མ་ཡིན་པ་ཞིག་དབུ་མ་པའི་
དབྱེ་བ་མི་རུང་བར་ཐལ། དབུ་མ་ཡིན་པ་དབུ་མའི་དབྱེ་གཞི་དང་ཕྱེ་བའི་ཡ་ཀྱལ་
གང་དུ་མི་རུང་བའི་ཕྱིར། (འདོད་ན།）རང་
ང་རྒྱུད་པ་དང་ཐལ་འགྱུར་བ་གཉིས་
ཆོས་ཅན། དབུ་མ་པའི་དབྱེ་བ་མ་ཡིན་པར་ཐལ། དབུ་མ་པ་མ་ཡིན་པའི་ཕྱིར།
(མ་གྲུབན།) དེ་མ་ཡིན་པར་ཐལ། ཆད་མཐའ་ལ་གནས་པའི་ཕྱིར། (མ་གྲུབ་ན།)
དེ་ཡིན་པར་ཐལ། དོན་དམ་བདེན་པ་རང་གི་ངོ་བོས་སྟོང་བར་ཁས་ལེན་པའི་
ཕྱིར། (མ་ཁྱབ་ན།） ཁྱབ་པར་ཐལ། དེ་ལྟར་ཁྱབ་པ་རྗེ་སྒྲོལ་བའི་མགོན་པོའི་
དགོངས་པ་ཡིན་པའི་ཕྱིར། མ་གྲུབ་ན།) དེ་ཡིན་པར་ཐལ། དེ་ཉིད་ཀྱིས་མཛད་
པའི་ཟབ་དོན་ཉེར་གཅིག་ལས། དེང་སང་གྲགས་པའི་རང་སྟོང་ཐལ་རང་གཞུང་
ཕྱི་གསུམ་གྱི་ལྟ་བ་དོན་དམ་བདེན་མེད་དུ་འདོད་པ་ནོར་བ་ཡིན་པས། ལྟ་བས་
སྤྲོས་པ་གཅོད་པ་ལ་བཟང་བ་མིན་ཏེ། སྐུར་འདེབས་སུ་འགྱུར་བའི་ཕྱིར། ཞེས་
1 5 1



ཀུན་མཁྱེན་དགོངས་རྒྱན་དེབ་ཕྲེང་བདུན་པ།
པར་ཐལ་
གསུངས་པའི་ཕྱིར། འདོད་ན།） ཐལ་རང་གཉིས་ཆོས་ཅན། དབུ་མ་པ་མ་ཡིན་
པར་ཐལ། འདོད་པའི་ཕྱིར།（འདོད་ན།) ཐལ་རང་གཉིས་ཆོས་ཅན། དབུ་མ་
པ་ཡིན་པར་ཐལ། དབུ་མ་རང་སྟོང་བ་ཡིན་པའི་ཕྱིར། (ཁྱབ་སྟེ།) དེ་ལྟར་ཁྱབ་
པ་ཐམས་ཅད་མཁྱེན་པ་ཏཱ་ར་ནཱ་ཐའི་དགོངས་པ་ཡིན་པའི་ཕྱིར། (མ་གྲུབ་ན།)
དེ་ཉིད་ཀྱིས་མཛད་པའི་གཞན་སྟོང་དབུ་མའི་རྒྱན་ལས། རང་སྟོང་སེམས་ཙམ་
ལས་ནི་འདས་པའི་ཕྱིར། །དབུ་མ་ཡིན་མོད་དབུ་མའི་མཐར་ཐུག་མིན། །ཞེས་
གསུངས་པའི་ཕྱིར། （འདོད་ན། གཞན་སྟོང་དབུ་མ་ཆོས་ཅན། དབུ་མ་མཐར་
ཐུག་མ་ཡིན་པར་ཐལ། ཐལ་འགྱུར་བ་ཡིན་པའི་ཕྱིར། (མ་གྲུབ་ན།) དེ་ཡིན་
པར་ཐལ། དབུ་མ་པ་གང་ཞིག རང་ལུགས་ལ་རང་རྒྱུད་ཀྱི་སྦྱོར་ངག་མི་འགོད་
ར་ཐལ་འགྱུར་ཡང་དག་གིས་དངོས་སྨྲ་འགོག་པ་ཡིན་པའི་ཕྱིར། (མ་ཁྱབ་ན།)
ཁྱབ་པར་ཐལ། དེ་དེའི་མཚན་ཉིད་ཡིན་པའི་ཕྱིར། (མ་གྲུབ་ན།) དེ་ཡིན་པར་
ཐལ། དེ་ལྟར་ཡིན་པ་འཇམ་པའི་དབྱངས་དངོས་ཉ་དབོན་ཀུན་དགའ་དཔལ་
གྱི་དགོངས་པ་ཡིན་པའི་ཕྱིར། (མ་གྲུབ་ན།) དེ་ཡིན་པར་ཐལ། དེ་ཉིད་ཀྱིས་
མཛད་པའི་ཕར་ཕྱིན་ཡིད་ཀྱི་མུན་སེལ་ལས། ཐལ་འགྱུར་བའི་མཚན་ཉིད། གང་
ཞིག རང་ལུགས་ལ་རང་རྒྱུད་ཀྱི་སྦྱོར་ངག་མི་འགོད་པར་ཐལ་འགྱུར་ཡང་དག་
གིས་དངོས་སྨྲ་འགོག་པའོ། །ཞེས་གསུངས་པའི་ཕྱིར། (འདོད་ན།)གཞན་སྟོང་
དབུ་མ་ཆོས་ཅན། དབུ་མ་མཐར་ཐུག་མ་ཡིན་པར་ཐལ། ཐལ་འགྱུར་བ་ཡིན་
པའི་ཕྱིར། (མ་གྲུབ་ན།）དེ་ཡིན་པར་ཐལ། དབུ་མ་པ་གང་ཞིག རང་ལུགས་
ལ་རང་རྒྱུད་ཀྱི་སྦྱོར་ངག་མི་འགོད་པར་ཐལ་འགྱུར་ཡང་དག་གིས་དངོས་སྨྲ་
1 52



མཐའ་བྲལ་དབུ་མའི་དོགས་གཅོད།
འགོག་པ་ཡིན་པའི་ཕྱིར།(མ་གྲུབ་ན།)གཞན་སྟོང་དབུ་མ་ཆོས་ཅན། རང་རྒྱུད་
པ་ཡིན་པར་ཐལ། དབུ་མ་པ་གང་ཞིག རང་རྒྱུད་ཀྱི་སྦྱོར་ངག་རང་ལུགས་ལ་
ཁས་བླངས་ནས་དངོས་སྨྲ་འགོག་པ་ཡིན་པའི་ཕྱིར། ( མ་ཁྱབ་ན།) ཁྱབ་པར་
ཐལ། དེ་དེའི་མཚན་ཉིད་ཡིན་པའི་ཕྱིར། (མ་གྲུབ་ན།) དེ་ཡིན་པར་ཐལ། དེ་ལྟར་
ཡིན་པ་དེ་ཡང་འཇམ་པའི་དབྱངས་དངོས་ཉ་དབོན་ཀུན་དགའ་དཔལ་གྱི་
དགོངས་པ་ཡིན་པའི་ཕྱིར༔ (མ་གྲུབ་ན།) དེ་ཡིན་པར་ཐལ། དེ་ཉིད་ཀྱིས་མཛད་
པའི་ཕར་ཕྱིན་ཡིད་ཀྱི་མུན་སེལ་ལས། དབུ་མ་རང་རྒྱུད་པའི་མཚན་ཉིད། དབུ་
མ་པ་གང་ཞིག རང་རྒྱུད་ཀྱི་སྦྱོར་ངག་རང་ལུགས་ལ་ཁས་བླངས་ནས་དངོས་སྨྲ་
འགོག་པ། ཞེས་ གསུངས་ པའི་ཕྱིར། ཞེས་ སོགས་དང་། ཡང་དེ་ཉིད་ ལས།
དབུ་མ་པའི་མཚན་ཉིད། ཐེག་ཆེན་པ་གང་ཞིག དོན་དམ་པར་བདེན་དངོས་
ཁས་མི་ལེན་པ། ཞེས་གསུངས་པ་དང༌། གཞན་སྟོང་སྙིང་པོ་ལས། དབུ་མ་པ་
ལ་དབུ་མ་ཕལ་བ་དང་། དབུ་མ་ཆེན་པོ་གཉིས་ཀྱི་ཕལ་བ་ནི་བོད་ཡུལ་འདིར་
རང་སྟོང་དུ་གྲགས་ཤིང་རྒྱ་བོད་གཉིས་ཀར་དུ་ངོ་བོ་ཉིད་མེད་པར་སྨྲ་བ་ཞེས་
གྲགས་པ། ཞེས་གསུངས་པ་དང་། །ཟབ་དོན་ཉེར་གཅིག་ལས། སྔ་མས་ཀུན་
བརྟགས་ལ་བདེན་མེད་ཀྱིས་ཁྱབ། ཡོངས་གྲུབ་ལ་བདེན་ཡོད་ཀྱིས་ཁྱབ།།
གཞན་དབང་ལ་ཆ་གཉིས་མཛད། ཕྱི་མས་ནི། ཀུན་བརྟགས་གཞན་དབང་གཉིས་
ཀ་ལ་མཐའ་ གཅིག་ ཏུ་ བདེན་ མེད་ ཀྱིས་ ཁྱབ་ པར་ མཛད་ དོ། ། བཅུ་
བའོ། །ཞེས་དང༌། སྔ་མས་ ལམ་བདེན་ཡང་དོན་དམ་བདེན་པར་མཛད་ལ།
ཞེས་གསུངས་པ་དང་། དབྱིངས་དེ་སྒྲ་རྟོག་ལས་འདས་པར་བཞེད་པ་དང་།
རང་
！ $ $



ཀུན་མཁྱེན་དགོངས་རྒྱུན་དེབ་ཕྲེང་བདུན་པ།
།
མི་རྟོག་ཡེ་ཤེས་མ་འཁྲུལཔའི་ཡུལ་དུ་བཞེད་པར་མཚུངས་པས། མཐར་གཏུགས་
པའི་གནད་ལ་མི་འདྲ་བ་མེད་དོ། ། ཞེས་དང༌། ། གཞན་སྟོང་བརྒྱུད་འདེབས་
ལས། བསྟན་པའི་མངའ་བདག་གནས་ལྔ་རིག་པའི་ཕུལ། །ཤཱཀྱ་མཆོག་ལྡན་
xxཞེས་དབུ་མ་པ་ལ་བདེན་དངོས་ཁས་མི་ལེན་པ་དགོས་པ་གོང་གི་མཚན་ཉིད་
ཀྱིས་གྲུབ་ལ། དེ་ལྟར་ཤཱཀྱ་མཆོག་ལྡན་དབུ་མ་པ་མ་ཡིན་པར་ཐལ་ཏེ། ཟབ་
དོན་ཉེར་གཅིག་གོང་དུ་དྲངས་པ་ལས་གཞན་དབང་ལ་བདེན་གྲུབ་ཡིན་མིན་
གྱི་ཆ་གཉིས་ཡོད་པར་གསུངས་པས་གྲུབ་པོ། །དེ་ཡང་འདོད་ན་མི་འཐད་དེ།
དབུ་མ་གཞན་སྟོང་གི་བརྒྱུད་པའི་བླ་མ་ཡིན་པར་བརྒྱུད་འདེབས་ཀྱི་ལུང་དེའི་
ཕྱིར་ཞེས་སོགས་་དཔྱད་པར་བྱའོ། །
༈ དོན་དམ་བདེན་པ་རྟེན་འབྲེལ་ཡིན་མིན་དཔྱད་སྒོ་ནི།
ཀུན་རྫོབ་རྟེན་འབྲེལ་ལེགས་པར་རྟོགས་པ་ནི། །དབུ་མ་ཆེན་པོའི་གྲོང་དུ་
འཇུག་པའི་ལམ། ། ཞེས་པའི་དོན་ཡོད་པར་ཐལ། ཡོད་པའི་ཕྱིར་ (འདོད་ན།)
དེ་མེད་པར་ཐལ། དེའི་སྐབས་ཀྱི་གཞུང་གང་ཡིན་ངོས་འཛིན་རྒྱུ་མེད་པའི་
ཕྱིར། (མ་གྲུབ་ན།) དེ་ཡོད་པར་ཐལ། རྟགས་མ་གྲུབ་ཀྱི་ལན་འཐད་པའི་ཕྱིར།
(འདོད་ན།) ཞོག་ཅེས་ཟེར། (བཀའ་བསྡུ་བཞི་བ་ཆོས་ཅན།) དེ་མ་ཡིན་པར་
ཐལ། དེའི་སྐབས་ཀྱི་ས་བཅད་ངོས་འཛིན་རྒྱུ་མེད་པའི་ཕྱིར། (མ་གྲུབ་ན།)
དེའི་སྐབས་ཀྱི་ས་བཅད་ངོས་འཛིན་རྒྱུ་ཡོད་པར་ཐལ། རྟགས་མ་གྲུབ་ཀྱི་ལན་
འཐད་པའི་ཕྱིར། (འདོད་ན།) ཞོག་ཅེས་ཟེར༔ (རྟེན་འབྲེལ་རྟོགས་པ་དབུ་མ་
འཇུག་པའི་ལམ་ཡིན་པར་བསྟན་པ་ཆོས་ཅན།） དེ་མ་ཡིན་པར་ཐལ། དེ་དང་
， 5 4



མཐའ་བྲལ་དབུ་མའི་དོགས་གཅོད།
མཉམ་དུ་འཕྲོས་པའི་ས་བཅད་ངོས་འཛིན་རྒྱུ་མེད་པའི་ཕྱིར། མ་གྲུབ་ན།）དེ་
ངོས་འཛིན་རྒྱུ་ཡོད་པར་ཐལ། རྟགས་མ་གྲུབ་ཀྱི་ལན་འཐད་པའི་ཕྱིར།(འདོད་ན་)
ཞོག་ཅེས་ཟེར།(ཞེས་སོགས་ས་བཅད་རྒྱུགས་ལེན།） དེ་མ་ཡིན་པར་ཐལ།
ཀུན་རྫོབ་རྟེན་འབྲེལ་ལེགས་པར་རྟོགས་པ་ནི། །དབུ་མ་ཆེན་པོའི་གྲོང་དུ་འཇུག་
པའི་ལམ། །ཞེས་པའི་ལུང་གི་དོན་མེད་པའི་ཕྱིར། (མ་གྲུབ་ན།) དེའི་ལུང་གི་
དོན་ཡོད་པར་ཐལ། རྟགས་མ་གྲུབ་ཀྱི་ལན་འཐད་པའི་ཕྱིར། (འདོད་ན།) ཞོག་
ཅེས་ཟེར། （ཀུན་རྫོབ་རྟེན་འབྲེལ་ལེགས་པར་རྟོགས་པ་དབུ་མ་ཆེན་པོའི་གྲོང་
དུ་འཇུག་པའི་ལམ་ཡིན་པ་ཆོས་ཅན།) དེ་མ་ཡིན་པར་ཐལ། ཀུན་རྫོབ་རྟེན་
འབྲེལ་དང་རྟེན་འབྲེལ་དོན་གཅིག་པའི་ཕྱིར། (མ་ཁྱབ།） དོན་དམ་བདེན་པ་
ཆོས་ཅན། ཀུན་རྫོབ་རྟེན་འབྲེལ་ཡིན་པར་ཐལ། རྟེན་འབྲེལ་ཡིན་པའི་ཕྱིར།
(མ་གྲུབ་ན།） དོན་དམ་བདེན་པ་ཆོས་ཅན། རྟེན་འབྲེལ་ཡིན་པར་ཐལ། སྟོང་
ཉིད་ཡིན་པའི་ཕྱིར། (མ་ཁྱབ།) ཁྱབ་པར་ཐལ། དེ་ལྟར་ཁྱབ་པོ་དཔལ་མགོན་
འཕགས་པ་ཀླུ་སྒྲུབ་ཀྱི་དགོངས་པ་ཡིན་པའི་ཕྱིར། (མ་གྲུབ་ན།) དེ་ཡིན་པར་
ཐལ། དེ་ཉིད་ཀྱིས་མཛད་པའི་རྩོད་བཟློག་ལས། གང་ཞིག་སྟོང་དང་རྟེན་འབྱུང་
དག །དབུ་མའི་ལམ་དུ་དོན་གཅིག་པར། །ཞེས་གསུངས་པའི་ཕྱིར། (འདོད་ན།)
དོན་དམ་བདེན་པ་ཆོས་ཅན། རྟེན་འབྲེལ་ཡིན་པར་ཐལ༑ འདོད་པའི་ཕྱིར།
(འདོད་ན།） དོན་དམ་བདེན་པ་ཆོས་ཅན། རྟེན་འབྲེལ་མ་ཡིན་པར་ཐལ། དེ་
ལྟར་མ་ཡིན་པ་དཔལ་མགོན་འཕགས་པ་ཀླུ་སྒྲུབ་ཀྱི་དགོངས་པ་ཡིན་པའི་ཕྱིར།
(མ་གྲུབ་ན།) དེ་ཡིན་པར་ཐལ། དེ་ཉིད་ཀྱིས་མཛད་པའི་རྩ་བ་ཤེས་རབ་ལས།
ཟླ 5 5



ཀུན་མཁྱེན་དགོངས་རྒྱན་དེབ་ཕྲེང་བདུན་པ།
རང་བཞིན་དག་ནི་བཅོས་མིན་དང་། །གཞན་ལ་ལྟོས་པ་མེད་པ་ཡིན། ། ཞེས་
གསུངས་ པའི་ ཕྱིར།
(འདོད་ན།）དོན་དམ་བདེན་པ་རྟེན་འབྲེལ་མ་ཡིན་པར་
ཐལ། འདོད་པའི་ཕྱིར། ༈ འོ་ན་རྟེན་འབྲེལ་དང་ཀུན་རྫོབ་བདེན་པ་དོན་གཅིག་
པར་ཐལ། དོན་དམ་བདེན་པ་རྟེན་འབྲེལ་མ་ཡིན་པའི་རྒྱུ་མཚན་ཡོད་པའི་ཕྱིར།
(འདོད་ན།} ཀུན་བརྟགས་ཆོས་ཅན། རྟེན་འབྲེལ་ཡིན་པར་ཐལ། ཀུན་རྫོབ་
བདེན་པ་ཡིན་པའི་ཕྱིར། (འདོད་ན།） ཀུན་བརྟགས་ཆོས་ཅན། གཞན་དབང་
ཡིན་པར་ཐལ། རྟེན་འབྲེལ་ཡིན་པའི་ཕྱིར། (མ་ཁྱབ།) ཁྱབ་པ་ཡོད་པར་ཐལ།
གཞན་དབང་དང་རྟེན་འབྲེལ་དོན་གཅིག་པའི་ཕྱིར། (མ་གྲུབ་ན།)དེ་ཡིན་པར་
ཐལ། དེ་ལྟར་ཡིན་པ་ཆོས་རྗེ་ཀུན་མཁྱེན་དོལ་བོ་བ་ཤེས་རབ་རྒྱལ་མཚན་གྱི་
དགོངས་པ་ཡིན་པའི་ཕྱིར། (མ་གྲུབ་ན།) དེ་ཡིན་པར་ཐལ། དེ་ཉིད་ཀྱིས་མཛད་
པའི་ཆོས་ཀྱི་ཤན་འབྱེད་ལས། རྟེན་འབྲེལ་དང་གཞན་དབང་དོན་གཅིག་པའི་
ཕྱིར་ ། ། ཞེས་ གསུངས་ པའི་ ཕྱིར། (འདོད་ན།） ཀ ཀུན་བརྟགས་ཆོས་ཅན།
རྟེན་འབྲེལ་མ་ཡིན་པར་ཐལ། གཞན་དབང་མ་ཡིན་པའི་ཕྱིར། (འདོད་ན།)
ཀུན་བརྟགས་ཆོས་ཅན། རྟེན་འབྲེལ་ཡིན་པར་ཐལ། དེ་ལྟར་ཡིན་པ་ཐམས་
ཅད་མཁྱེན་པ་ཏཱ་ར་ནཱ་ཐའི་དགོངས་པ་ཡིན་པའི་ཕྱིར། (མ་གྲུབ་ན།) དེ་ཡིན་
པར་ཐལ། དེ་ཉིད་ཀྱིས་མཛད་པའི་ཐེག་མཆོག་དབུ་མ་ལས། ཀུན་བརྟགས་
གཞན་དབང་རྟེན་འབྲེལ་ཉིད་དུ་བརྗོད། །ཅེས་ གསུངས་པའི་ཕྱིར། (འདོད་
ན།) ཀ རྩ་ཤེས་ལས། གང་ཕྱིར་རྟེན་འབྱུང་མ་ཡིན་པའི། །ཆོས་འགའ་ཡོད་
པ་མ་ཡིན་པ། །དེ་ཕྱིར་སྟོང་ཉིད་མ་ཡིན་པའི། །ཆོས་འགའ་ཡོད་པ་མ་ཡིན་ནོ། །
1 5 j



མཐའ་བྲལ་དབུ་མའི་དོགས་གཅོད།
ཞེས་གསུངས་སོ། །ཞེས་གསུངས་པ་སོགས་ཀྱི་ཚིག་ཟིན་ལ་ཅུང་ཟད་དཔྱད་རྒྱུ་
སྣང་ངོ༌། །
༈ ཤེས་ བྱ་གཞི་ལྔ་ལ་དཔྱད་སྒོ་ནི། ཆོས་དབྱིངས་འདུས་མ་བྱས་ཆོས་ཅན།
ཁྱོད་ཤེས་བྱ་གཞི་ལྔའི་ནང་དུ་མི་འདུ་བར་ཐལ། དེ་ལྟར་ཐེག་མཆོག་དབུ་མ་ལས་
གསུངས་ པའི་ ཕྱིར། (འདོད་ན།) ཆོས་དབྱིངས་ཆོས་ཅན། ཤེས་བྱ་གཞི་ལྔའི་
ནང་དུ་མི་འདུ་བ་མ་ཡིན་པར་ཐལ། ཤེས་བྱ་གཞི་ལྔ་པོ་གང་རུང་ཞིག་གི་ནང་དུ་
འདུ་བའི་ཕྱིར། (མ་གྲུབ་ན） ཁྱོད་ཤེས་བྱ་གཞི་ལྔ་གང་རུང་ཞིག་གི་ནང་དུ་འདུ་
བར་ ཐལ། འདུས་མ་བྱས་ཀྱི་གཞིའི་ནང་དུ་འདུས་པའི་ ཕྱིར། མ་གྲུབ་ན།)
འདུས་མ་བྱས་ཀྱི་གཞིའི་ནང་དུ་འདུ་བར་ཐལ། ཁྱོད་འདུས་མ་བྱས་ཀྱི་གཞི་ཡིན་
པའི་ཕྱིར། མ་གྲུབ་ན། དེ་ཡིན་པར་ཐལ། དེ་ལྟར་ཡིན་པ་དེ་
ཏི་པཎ་ཆེན་གྱི་དགོངས་པ་ཡིན་པའི་ཕྱིར། (མ་གྲུབ་ན། ) དེའི་དགོངས་པ་ཡིན་
པར་ཐལ། དེ་ཉིད་ཀྱིས་མཛད་པའི་ཀུན་བཏུས་འགྲེལ་བ་ལས། ཆོས་ཉིད་འདུས་
མ་བྱས་ཀྱི་གཞི་སྟེ། ཞེས་གསུངས་པའི་ཕྱིར། (འདོད་ན།) ཆོས་དབྱིངས་ཆོས་
ཅན། ཤེས་བྱ་གཞི་ལྔའི་ནང་དུ་འདུ་བ་ཡིན་པར་ཐལ། འདོད་ལན་བཏབས་པའི་
ཕྱིར། འདོད་ན། (ཆོས་དབྱིངས་ཆོས་ཅན།) ཤེས་བྱ་གཞི་ལྔའི་ནང་དུ་འདུས་པ་
མ་ཡིན་པར་ཐལ། དེ་གཞི་ལྔ་པོ་གང་ཡང་མ་ཡིན་པའི་ཕྱིར། (མ་གྲུབ་ན།) དེ་
མ་ཡིན་པར་ཐལ། སྣང་བ་གཟུགགས་ཀྱི་གཞི་དང་གཙོ་བོ་ སེམས་དང་འཁོར་སེམས་
བྱུང་དང་ལྡན་པ་མ་ཡིན་པ་འདུ་བྱེད་ཀྱི་གཞི་དང་འདུས་མ་ བྱས་ ཀྱི་གཞི་སྟེ་ལྔ་
བོ་གང་གི་ནང་དུ་མི་འདུ་བའི་ཕྱིར། (མ་གྲུབ་ན།) རྟགས་གྲུབ་བར་ཐལ། རྟགསོ་
•tམང་ས་བཟང་མ་
！ $ 7



ཀུན་མཁྱེན་དགོངས་རྒྱུན་དེབ་ཕྲེང་བདུན་པ།
ཟུར་དང་བོ་བཞི་གྲུབ་པ་གང་ཞིག ཕྱི་མ་ཡང་གྲུབ་པའི་ཕྱིར། (ཕྱི་མ་ན
ཕྱི་མ་མ་གྲུབ་
ན།） རྟགས་ཕྱི་མ་གྲུབ་པར་ཐལ། འདུས་མ་བྱས་ཀྱི་གཞིའི་ནང་དུ་མི་འདུ་བའི་
ཕྱིར། (མ་གྲུབ་ན།） འདུས་མ་བྱས་ཀྱི་གཞིའི་ནང་དུ་མི་འདུ་བར་ཐལ། དེ་ལྟར་
མི་འདུ་བ་དེ་ཐམས་ཅད་མཁྱེན་པ་ཏཱ་ར་ནཱ་ཐའི་དགོངས་པ་ཡིན་པའི་ཕྱིར། (མ་
གྲུབ་ན།） དེའི་དགོངས་པ་ཡིན་པར་ཐལ། དེ་ཉིད་ཀྱིས་མཛད་པའི་ཐེག་མཆོག་
ཤིན་དུ་རྒྱས་པའི་དབུ་མ་ཆེན་པོ་རྣམ་པར་ངེས་པ་ལས། དོན་དམ་འདུས་མ་བྱས་
ཤེས་བྱ་གཞི་ལྔའི་ནང་དུ་མ་འདུས་སོ། །ཞེས་གསུངས་བའི་ཕྱིར། དེ་ལྟར་སྤྲོ་
བར་བྱའོ། །
༈ ལུས་ཅན་ཀུན་སངས་
ངས་རྒྱས་ཀྱི་སྙིང་བོ་ཅན་ཡིན་མིན་ལ་དཔྱད་པའི་སྒོ་ནི།
སེམས་ཅན་ཡིན་ན་སངས་རྒྱས་
ས་རྒྱས་ཀྱི་རིགས་ཡོད་པས་ཁྱབ་པར་ཐལ། ཁྱབ་པའི་ཕྱིར།
（འདོད་ན།)སེམས་ཅན་ཡིན་ན་སངས་རྒྱས་ཀྱི་རིགས་ཡོད་པའི་མ་ཁྱབ་པར་
ཐལ། རིགས་ ཆད་ཡོད་ པའི་ ཕྱིར། (མ་གྲུབ་ན།) རིགས་ ཆད་ཡོད་པར་ཐལ།
དེ་ཡོད་པ་མདོ་སྡེ་རྒྱན་གྱི་དགོངས་པ་ཡིན་པའི་ཕྱིར། (མ་གྲུབ་ན།） དེ་ཡིན་པར་
ཐལ། དེ་ལྟར་ཡིན་པ་དེ་ཡང་རྗེ་བཙུན་བྱམས་པ་མགོན་པོའི་དགོངས་པ་ཡིན་
པའི་ཕྱིར། (མ་གྲུབ་ན།》དགོངས་པ་ཡིན་པར་ཐལ། དེ་ཉིད་ཀྱིས་མཛད་པའི་
མདོ་སྡེ་རྒྱན་ལས། དཀར་པོ་དམན་པ་ཡོད་པ་རྒྱུ་དང་བྲལ། ཞེས་གསུངས་པའི་
ཕྱིར།(འདོད་ན།)རིགས་ཆད་ཡོད་པར་ཐལ། འདོད་པའི་ཕྱིར། (འདོད་ན།)
རིགས་ཆད་མེད་པར་ཐལ། གཏན་ནས་རིགས་ཆད་མེད་པ་གང་ཞིག གནས་
སྐབས་ཀྱི་ རིགས་ཆད་མེད་པའི་ཕྱིར།（མ་གྲུབ་ན།）རྟགས་གྲུབ་པར་ཐལ།
1 5 8



མཐའ་བྲལ་དབུ་མའི་དོགས་གཅོད།
རྟགས་དང་པོ་གྲུབ་པ་གང་ཞིག རྟོགས་ཕྱི་མ་གྲུབ་པའི་ཕྱིར། (དང་པོ་མ་གྲུབ་
ན།) གཏན་ནས་རིགས་ཆད་ཞིག་ཡོད་པར་ཐལ། རྟགས་དང་པོ་མ་གྲུབ་ཀྱི་ལན་
འཐད་པའི་ཕྱིར། (འདོད་ན།) གཏན་ ནས རིགས་ཆད་ཞིག་མེད་པར་ཐལ། མདོ་
སྡེ་རྒྱན་གྱི་རིགས་ཆད་བསྟན་པ་དེ་གནས་སྐབས་ཀྱི་རིགས་ཆད་ལ་དགོངས་པ་ཡིན་
པའི་ཕྱིར། (མ་གྲུབ་ན།) གནས་སྐབས་ཀྱི་རིགས་ཆད་ལ་དགོངས་པ་ཡིན་པར་
ཐལ། དེ་ལྟར་ཡིན་པ་དེ་ཡང་ཐམས་ཅད་མཁྱེན་པ་ཏཱ་ར་ནཱ་ཐའི་དགོངས་པ་ཡིན་
པའི་ཕྱིར། (མ་གྲུབ་ན།) ཡིན་པར་ཐལ། དེ་ཉིད་ཀྱིས་མཛད་པའི་གཞན་སྟོང་
དབུ་མའི་རྒྱན་ལས། གནས་སྐབས་རིགས་ཆད་ཀྱང་ནི་མདོ་དེར་བཤད། ཅེས་
གསུངས་པའི་ཕྱིར། (འདོད་ན།） གཏན་ནས་རིགས་ཆད་ཞིག་མ་བསྟན་པར་
ཐལ། འདོད་པའི་ཕྱིར།(འདོད་ན།） གཏན་ནས་རིགས་ཆད་ཞིག་བསྟན་པར་
ཐལ། བསྟན་པ་དེ་ཡང་སློབ་དཔོན་དབྱིག་གཉེན་གྱི་དགོངས་པ་ཡིན་པའི་
ཕྱིར། (མ་གྲུབ་ན།} ཡིན་པར་ཐལ། དེ་ཉིད་ཀྱིས་མཛད་པའི་མདོ་སྡེ་རྒྱན་དབྱིག་
འགྲེལ་ལས། གཏན་ནས་མྱ་ངན་ལས་མི་འདའ་བའི་ཆོས་ཅན་དུ་བསྟན་ཏེ། ཞེས་
གསུངས་པའི་ཕྱིར། དེ་ལྟར་སྤྲོའོ། །
༈ ས་བོན་ཤེས་པ་ཡིན་མིན་ལ་དཔྱད་སྒོ་ནི། ཀུན་གཞི་རྣམ་ཤེས་ཆོས་ཅན།
འཁོར་འདས་ཐམས་ཅད་འབྱུང་བར་འགྱུར་བའི་ནུས་པ་ས་བོན་གྱི་ཚུལ་དུ་ཡོད་
པ་ཡིན་པར་ཐལ། ཁྱོད་ས་བོན་ཐམས་ཅད་པ་ཡིན་པའི་ཕྱིར། (འདོད་ན།) ཀུན་
གཞི་ཆོས་ཅན། འཁོར་འདས་ཐམས་ཅད་འབྱུང་བར་འགྱུར་པའི་ནུས་པ་ས་བོན་
གྱི་ཚུལ་དུ་ཡོད་པ་མ་ཡིན་པར་ཐལ། ནུས་པ་ས་བོན་མ་ཡིན་པའི་ཕྱིར། (མ་གྲུབ་
1 》



ཀུན་མཁྱེན་དགོངས་རྒྱན་དེབ་ཕྲེང་བདུན་པ།
ན།) ནུས་པ་ཆོས་ཅན། ས་བོན་མ་ཡིན་པར་ཐལ། ས་བོན་ཡིན་ན་བག་ཆགས་
ཡིན་དགོས་པ་གང་ཞིག ཁྱོད་བག་ཆགས་མ་ཡིན་པའི་ཕྱིར། མ་གྲུབ་ན།) རྟགས་
གྲུབ་པར་ཐལ། རྟགས་དང་པོ་གྲུབ་པ་གང་ཞིག ཕྱི་མ་ཡང་གྲུབ་པའི་ཕྱིར། (ཕྱི་
མ་མ་གྲུབ་ན།) ནུས་པ་ཆོས་ཅན། བག་ཆགས་མ་ཡིན་པར་ཐལ། ལྡན་མིན་འདུ་
བྱེད་ཡིན་པའི་ཕྱིར།( མ་གྲུབ་ན།) དེ་ཡིན་པར་ཐལ། ས་བོན་དང་དབང་དང་
མངོན་དུ་གྱུར་པ་ཅི་རིགས་སུ་སྦྱར་བ་ཡིན་པའི་ཕྱིར། (མ་གྲུབ་ནད) ཡིན་པར་ཐལ།
དེ་ལྟར་ཡིན་པ་དེ་ཡང་སློབ་དཔོན་དབྱིག་གཉེན་གྱི་དགོངས་པ་ཡིན་པའི་ཕྱིར།
(མ་གྲུབ་ན།) དགོངས་པ་ཡིན་པར་ཐལ། དེ་ཉིད་ཀྱིས་མཛད་པའི་ཕུང་ལྔའི་རབ་
བྱེད་ལས། དེ་ལ་ཐོབ་པ་གང་ཞེ་ན་རྙེད་པ་དང་ལྡན་པའོ། དེ་ཡང་ས་བོན་དང་
དབང་དང་མངོན་དུ་གྱུར་བ་ཅི་རིགས་སུ་སྦྱར་རོ། །ཞེས་གསུངས་པའི་ཕྱིར༔ (འདོད་
ན།) བག་ཆས།ས་ཆོས་ཅན། ཤེས་པ་མ་ཡིན་པར་ཐལ། འདོད་པའི་ཕྱིར། (འདོད་
ན།) བག་ཆགས་ཆོས་ཅན། ཤེས་པ་མ་ཡིན་པ་མ་ཡིན་པར་ཐལ། ཤེས་པ་ཡིན་
པའི་ཕྱིར། མ་གྲུབ་ན།) བག་ཆགས་ཆོས་ཅན། ཤེས་པ་ཡིན་པར་ཐལ། ཤེས་
པའི་རྫས་ལས་གྲུབ་པས་གཞན་དབང་མཚན་ཉིད་པ་ཡིན་པའི་ཕྱིར། (མ་གྲུབ་
ན།) ཡིན་པར་ཐལ། དེ་ལྟར་ཡིན་པ་ཐམས་ཅད་མཁྱེན་པ་ཏཱ་ར་ནཱ་ཐའི་དགོངས་
པ་ཡིན་པའི་ཕྱིར། (མ་གྲུབ་ན།) དེའི་དགོངས་པ་ཡིན་པར་ཐལ། དེ་ཉིད་ཀྱིས་
མཛད་པའི་ཐེག་མཆོག་དབུ་མའི་ཟིན་བྲིས་ལས། བག་ཆགས་ནི་ཤེས་པའི་རྫས་
ཡིན་པས་གཞན་དབང་མཚན་ཉིད་པ་ཡིན་ལ་ཞེས་གསུངས་པའི་ཕྱིར་ (འདོད་
ན།)བག་ཆག་ས་ཚོས་ཅན། ཤེས་པ་ཡིན་པར་ཐལ། འདོད་པའི་ཕྱིར། (འདོད་
1 4 །



མཐའ་བྲལ་དབུ་མའི་དོགས་གཅོད།
ན།) བག་ཆགས་ཆོས་ཅན། ཤེས་པ་མ་ཡིན་པར་ཐལ། ལྡན་མིན་འདུ་བྱེད་ཡིན་
པའི་ཕྱིར། (མ་ཁྱབ་ན།) ཁྱབ་པ་ཡོད་པར་ཐལ། ལྡན་མིན་ཡིན་ན་ངོ་བོ་གཟུགས་
སོགས་ཀྱི་ལྡན་པ་མ་ཡིན་པའི་ཕྱིར༔ (མ་གྲུབ་ན།) དེ་མ་ཡིན་པར་ཐལ། དེ་ལྟར་
མ་ཡིན་པ་དེ་ཡང་ས་བཟང་མ་ཏི་པཎ་ཆེན་གྱི་དགོངས་པ་ཡིན་པའི་ཕྱིར། (མ་
གྲུབ་ན།) དགོངས་པ་ཡིན་པར་ཐལ། དེ་ཉིད་ཀྱིས་མཛད་པའི་ཀུན་བཏུས་འགྲེལ་
བ་ལས། ངོ་བོ་གཟུགས་སོགས་ཀྱི་ལྡན་པ་དེ་ཉིད་ཀྱང་མ་ཡིན་ནོ་ཞེས་གསུངས་
པའི་ཕྱིར། (འདོད་ན།) བག་ཆགས་ཆོས་ཅན། ཤེས་པ་མ་ཡིན་པར་ཐལ། འདོད་
པའི་ཕྱིར།（འདོད་ན།) བག་ཆགས་ཆོས་ཅན། ཤེས་པ་ཡིན་པར་ཐལ། བག་
ཆགས་ཡིན་ན་ཤེས་པ་ཡིན་པས་ཁྱབ་པའི་ཕྱིར། （མ་གྲུབ་ན།) ཁྱབ་པར་ཐལ།
ཁྱབ་པ་དེ་ཡང་ཐམས་ཅད་མཁྱེན་པ་ཏཱ་ར་ནཱ་ཐའི་དགོངས་པ་ཡིན་པའི་ཕྱིར།
(མ་གྲུབ་ན།) དགོངས་པ་ཡིན་པར་ཐལ། དེ་ཉིད་ཀྱིས་མཛད་པའི་ཟུང་འཇུག་
རབ་གསལ་ལས། གནས་སྐབས་བཞིའི་བག་ཆགས་ནི་ཤེས་པ་ཁོ་ན་ཡིན་པའི།
ཞེས་དང་། ས་བཟང་གི་ཀུན་བཏུས་འགྲེལ་བ་ལས། གཉིས་ཀ་དོན་གྱི་ངོ་བོ་རིག་
པའི་ཆ་ནས་རྣམ་ཤེས་ཡིན་པས། ཞེས་གསུངས་པའི་ཕྱིར་།（འདོད་ན།) མི་
འཐད་པར་ཐལ། བླང་དོར་རབ་གསལ་ལས། ས་བོན་གྱི་ཆ་ནི་དམིགས་རྣམ་
མི་འཛིན་ཅིང་ཚོར་བ་དང་མཚུངས་པར་ལྡན་པ་མ་ཡིན་པའི་ཕྱིར། ཞེས་གསུངས་
པ་སོགས་རིགས་པའི་སྒོ་བརྒྱ་འབྱེད་པར་བྱའོ། །
༈ བཀའ་དང་པོ་དང་བར་བ་ནས་གཞན་སྟོང་གསལ་བོར་བསྟན་མ་བསྟན་
སོགས་ལ་དཔྱད་སྒོ་ནི། བཀའ་དང་པོ་དང་བར་བ་གཉིས་ཀར་གཞན་སྟོང་གསལ་
】 6 ]



ཀུན་མཁྱེན་དགོངས་རྒྱུན་དེབ་ཕྲེང་བདུན་པ།
བར་མ་བསྟན་པར་ཐལ། དང་བོ་དང་བར་བར་ཡང་གཞན་སྟོང་གསུངས་ཀྱང་
མི་གསལ་བ་ཙམ་དུ་གསུངས་པ་ཡིན་ལ། ཞེས་གསུངས་པའི་ཕྱིར།（འདོད་ན།)
བཀའ་དང་པོ་དང་བར་བ་གཉིས་ཀར་གཞན་སྟོང་གསལ་བར་བསྟན་པར་ཐལ།
ཚིག་ཅི་རིགས་ཀྱི་སྒོ་ནས་གསལ་བར་བསྟན་པའི་ཕྱིར། (མ་གྲུབ་ན།）དེ་བསྟན་
པར་ཐལ། དེ་ལྟར་བསྟན་པ་དེ་ཡང་ཐམས་ཅད་མཁྱེན་པ་ཏཱ་ར་ནཱ་ཐའི་དགོངས་
པ་ཡིན་པའི་ཕྱིར། (མ་གྲུབ་ན།) དགོངས་པ་ཡིན་པར་ཐལ། དེ་ཉིད་ཀྱིས་མཛད་
པའི་ཤེར་འགྲེལ་རྨད་དུ་བྱུང་བ་ལས། དང་པོ་དང་བར་བ་ནས་ཀྱང་སྒྲས་ཟིན་
ལ་གསལ་བར་སྟོན་པའི་ཚིགས་ཅི་རིགས་པ་ནི་ཡོད་དེ། ཞེས་གསུངས་པའི་ཕྱིར།
(འདོད་ན།) དང་བོ་དང་བར་བ་གཉིས་ཆོས་ཅན། ཁྱོད་ལས་གཞན་སྟོང་གསལ་
བར་བསྟན་པར་ཐལ། འདོད་པའི་ཕྱིར། (འདོད་ན།) འཁོར་ལོ་དང་པོ་དང་བར་
བ་གཉིས་ཀ་ཆོས་ཅན། ངེས་དོན་གྱི་མདོ་ཡིན་པར་ཐལ། གཞན་སྟོང་གསལ་བར་
སྟོན་པའི་མདོ་ཡིན་པའི་ཕྱིར། (མ་ཁྱབ་ན།) ཁྱབ་བ་ཡོད་པར་ཐལ། ངེས་དོན་
གྱི་མདོ་ཡིན་མིན་དེས་སྒོ་ནས་འཇོག་དགོས་པའི་ཕྱིར། མ་གྲུབ་ན།） དེ་ལས་
གཞན་ཞིག་གི་སྒོ་ནས་འཇོག་རྒྱུ་ཡིན་པར་ཐལ། སྔ་མའི་བློ་རྩེ་འཐད་པའི་ཕྱིར།
(འདོད་ན།) ཞོག་ཅེས་ཟེར། (ངེས་དོན་དོན་དམ་བདེན་པ་དངོས་བསྟན་གཙོ་བོར་
བྱས་ནས་བསྟན་མ་བསྟན་གྱི་སྒོ་ནས་འཇོག་ཞེ་ན།)མདོ་སྡེ་དགོངས་འགྲེལ་ལས།
མཚན་ཉིད་ ངོ་བོ་ཉིད་མེད་ པ་ གང་ཞེ་ན། ཀུན་བཏགས་པའི་མཚན་ཉིད་གང་
ཡིན་པའོ། ཞེས་པ་དེ་ཆོས་ཅན། ངེས་དོན་གྱི་མདོ་མ་ཡིན་པར་ཐལ། ངེས་དོན་
དོན་དམ་བདེན་པ་དངོས་བསྟན་གཙོ་བོར་བྱས་ནས་བསྟན་པའི་མདོ་མ་ཡིན་
15 2



མཐའ་བྲལ་དབུ་མའི་དོགས་གཅོད།
པའི་ཕྱིར། (འདོད་ན།) འོ་ན་དགོངས་པ་ངེས་འགྲེལ་ཆོས་ཅན། ངེས་དོན་གྱི་
མདོ་མ་ཡིན་པར་ཐལ། ཁྱོད་ལ་ངེས་དོན་གྱི་མདོ་ཡིན་མིན་གཉིས་ཡོད་པའི་ཕྱིར།
(མ་ཁྱབ་ན།) མདོ་ཆོས་ཅན། ངེས་དོན་གྱི་མདོ་ཡིན་པར་ཐལ། (ཅིའི་ཕྱིར།) མདོ་
ཆོས་ཅན། ངེས་དོན་གྱི་མདོ་མ་ཡིན་ཏེ་རྟགས་ཁོད། (ཁྱོད་ལ་ངེས་དོན་གྱི་མདོ་
ཡིན་མིན་གཉིས་ཡོད་པའི་ཕྱིར་ཟེར་ན།) འོ་ན་དགོངས་འགྲེལ་ཆོས་ཅན། དེས་
དོན་གྱི་མདོ་མ་ཡིན་པར་ཐལ། ཁྱོད་ལ་ངེས་དོན་གྱི་མདོ་ཡིན་མིན་གཉིས་ཡོད་
པའི་ཕྱིར། (འདོད་ན།）དགོངས་པ་ངེས་འགྲེལ་ཆོས་ཅན། ངེས་དོན་གྱི་མདོ་
ཡིན་པར་ཐལ། བཀའ་འཁོར་ལོ་ཐ་མ་ཡིན་པའི་ཕྱིར༔ （མ་ཁྱབ་ན།) ཁྱབ་པ་
ཡོད་པར་ཐལ། དེ་ལྟར་ཁྱབ་པ་དེ་ཡང་སྟོན་པ་མཉམ་མེད་ཐུབ་པའི་དབང་པོའི་
དགོངས་པ་ཡིན་པའི་ཕྱིར། (མ་གྲུབ་ན།) དགོངས་པ་ཡིན་པར་ཐལ། དེ་ཉིད་
ཀྱིས་མཛད་པའི་མདོ་སྡེ་དགོངས་པ་ངེས་འགྲེལ་ལས། བཅོམ་ལྡན་འདས་
ཀྱིས་ཆོས་ཀྱི་འཁོར་ལོ་བསྐོར་བ་འདི་ནི་བླ་ན་མ་མཆིས་པ་སྐབས་མ་མཆིས་པ་
ངེས་པའི་དོན་ལགས་ཏེ། ཞེས་གསུངས་བའི་ཕྱིར།(འདོད་ན།)འཁོར་ལོ་ཐ་མ་
ཆོས་ཅན། ངེས་དོན་གྱི་མདོ་ཡིན་པར་ཐལ། འདོད་པའི་ཕྱིར། དེ་ལྟར་དཔྱད་ལ།
ཡང་རྒྱལ་བའི་བཀའ་ཐམས་ཅད་ལས་གཞན་སྟོང་དབུ་མ་ཆེན་པོ་སྟོན་པ་ཡིན་
པར་ཐལ། བཀའ་ཐམས་ཅད་ལས་ཀྱང་གཞན་སྟོང་དབུ་མ་ཆེན་པོ་ཉིད་སྟོན་པ་
ཡིན་ཏེ་ཞེས་སོགས་གསུངས་པའི་ཕྱིར། (འདོད་ན།) རྒྱལ་བའི་བཀའ་ཐམས་
ཅད་ལས་གཞན་སྟོང་དབུ་མ་ཆེན་པོ་མ་སྟོན་པར་ཐལ། གསལ་བའི་ཚུལ་གྱིས་
མ་བསྟན་པ་གང་ཞིག མི་གསལ་བའི་ཚུལ་གྱིས་མ་བསྟན་པའི་ཕྱིར། (མ་
1 6 3



ཀུན་མཁྱེན་དགོངས་རྒྱུན་དེབ་ཕྲེང་བདུན་པ།
གྲུབ་ན།） རྟགས་གྲུབ་པར་ཐལ། རྟགས་དང་པོ་གྲུབ་པ་གང་ཞིག ཕྱི་མ་ཡང་གྲུབ་
པའི་ཕྱིར།( ཕྱི་མ་མ་གྲུབ་ན།）མི་གསལ་པའི་ཚུལ་གྱིས་སྟོན་པ་ཡིན་པར་ཐལ།
རྟགས་ཕྱི་མ་མ་གྲུབ་ཀྱི་ལན་འཐད་པའི་ཕྱིར།（འདོད་ན།） མི་གསལ་བའི་
ཚུལ་གྱིས་སྟོན་པ་མ་ཡིན་པར་ཐལ། གསལ་བའི་ཚུལ་གྱིས་སྟོན་པ་ཡིན་པའི་
ཕྱིར། (མ་གྲུབ་ན།)གསལ་བའི་ཚུལ་གྱིས་སྟོན་པ་ཡིན་པར་ཐལ།བཀའ་ཐ་མས་གསལ་
བར་སྟོན་པ་གང་ཞིག དང་པོ་དང་བར་བ་གཉིས་ཀྱིས་གསལ་བར་སྟོན་པའི་ཕྱིར།
མ་གྲུབ་ན། རྟགས་དང་པོ་གྲུབ་པ་གང་ཞིག ཕྱི་མ་ཡང་གྲུབ་པའི་ཕྱིར།(ཕྱི་མ་མ་གྲུབ་
ན།）དང་པོ་དང་བར་བ་གཉིས་ཀྱིས་གསལ་བར་མ་བསྟན་པ་ཡིན་པར་ཐལ།
ཕྱི་མ་མ་གྲུབ་པའི་ཕྱིར། (འདོད་ན།)དེ་གཉིས་ལས་གསལ་བར་སྟོན་པར་ཐལ། ཚིག་
གིས་ཟིན་པའི་སྒོ་ནས་གསལ་བར་སྟོན་པ་ཡིན་པའི་ཕྱིར། མ་གྲུབ་ན། ཚིག་གིས་
ཟིན་པའི་སྒོ་ནས་གསལ་བར་སྟོན་པ་ཡིན་པར་ཐལ། སྒྲས་ཟིན་ལ་གསལ་བར་
སྟོན་པའི་ཚིག་ཅི་རིགས་པ་ཡོད་པའི་ཕྱིར། (མ་གྲུབ་ན།）ཡོད་པར་ཐལ། ཡོད་
པ་དེ་ཡང་ཐམས་ཅད་མཁྱེན་པ་ཏཱ་ར་ནཱ་ཐའི་དགོངས་པ་ཡིན་པའི་ཕྱིར། (མ་གྲུབ་
ན།） དགོངས་པ་ཡིན་
ད་པར་ཐལ། དེ་ཉིད་ཀྱིས་མཛད་པའི་ཤེས་རབ་སྙིང་པོའི་
ཚིག་འགྲེལ་ལས། དང་པོ་དང་བར་བ་ནས་ཀྱང་སྒྲས་ཟིན་ལ་གསལ་བར་སྟོན་
པའི་ཚིག་ཅི་རིགས་པ་ནི་ཡོད་དོ། །ཞེས་གསུངས་པའི་ཕྱིར། (འདོད་ན།) འཁོར་
ལོ་དང་པོ་དང་བར་བའི་སྐབས་སུ་གསལ་བར་བསྟན་པར་ཐལ། འདོད་པའི་ཕྱིར།
(འདོད་ན། དང་པོ་དང་བར་བའི་སྐབས་སུ་གསལ་བར་མ་བསྟན་པར་ཐལ།
མི་གསལ་བར་བསྟན་པ་ཡིན་པའི་ཕྱིར། (མ་གྲུབ་ན།）མི་གསལ་བའི་ཚུལ་གྱིས་
} 6 4



མཐའ་བྲལ་དབུ་མའི་དོགས་གཅོད།
བསྟན་པ་ཡིན་པར་ཐལ། ཡིན་པ་དེ་ཡང་ཐམས་ཅད་མཁྱེན་པ་ཏཱ་ར་ནཱ་ཐའི་དགོངས་
པ་ཡིན་པའི་ཕྱིར། (མ་གྲུབ་ན།） དེ་ཡིན་པར་ཐལ། དེ་ཉིད་ཀྱིས་མཛད་པའི་ཐེག་
མཆོག་ཤིན་དུ་རྒྱས་པའི་རྣམ་བཤད་ཟིན་བྲིས་ལས། དང་པོ་དང་བར་བ་ཡང་
གཞན་སྟོང་གསུངས་ཀྱང་མི་གསལ་བ་ཙམ་
མ་དུ་གསུངས་པ་ཡིན་ལ། ཞེས་གསུངས་
པའི་ཕྱིར། (འདོད་ན།) ཞེས་དཔྱད་སྒོ་ཙམ་མོ། །
༈ ཚོགས་སྦྱོར་གཉིས་ལམ་བདེན་ཡིན་མིན་དཔྱད་སྒོ་ནི། ཉ་ཊིཀ་ཡིད་
ཀྱི་མུན་སེལ་ལས། ལམ་བདེན་གྱི་མཚན་ཉིད། ཟག་མེད་འདུས་བྱས་གང་ཞིག
འགོག་བདེན་གྱི་བྲལ་རྒྱུ་ཡིན་པའོ།། ཞེས་གསུངས་པ་ལ། ཚོགས་ལམ་ཆོས་ཅན།
ལམ་བདེན་ཡིན་པར་ཐལ། ཟག་མེད་འདུས་བྱས་གང་ཞིག འགོག་བདེན་གྱི་བྲལ་
རྒྱུ་ཡིན་པའི་ཕྱིར། འདོད་ན།) ཚོགས་ལམ་ཆོས་ཅན། ལམ་བདེན་མ་ཡིན་པར་
ཐལ། ལམ་བདེན་རྗེས་མཐུན་པ་ཡིན་པའི་ཕྱིར། (མ་གྲུབ་ན།）དེ་ཡིན་པར་ཐལ།
དེ་ལྟར་ཡིན་པ་
ད་པ་ཐམས་ཅད་མཁྱེན་པ་ཏཱ་ར་ནཱ་ཐའི་དགོངས་པ་ཡིན་པའི་ཕྱིར།
(མ་གྲུབ་ན།)དེ་ཡིན་པར་ཐལ། དེ་ཉིད་ཀྱིས་མཛད་པའི་སྔོན་མེད་ལེགས་བཤད་
ལས། རྗེས་མཐུན་པ་ནི་སོ་སོ་སྐྱེ་བོའི་ལམ་རྣམས་ཀྱང་སྟེ། ཞེས་གསུངས་པའི་
ཕྱིར།（འདོད་ན།) ཐེག་མཆོག་དབུ་མའི་ཟིན་བྲིས་ལས། ཚོགས་སྦྱོར་ཡང་ལམ་
བདེན་ རྗེས་མཐུན་པར་འཇོག་གོ །ཞེས་གསུངས་སོ། །ཚོགས་ལམ་ཆོས་ཅན།
ལམ་བདེན་མ་ཡིན་པར་ཐལ། འདོད་པའི་ཕྱིར། (འདོད་ན།) ཚོགས་ལམ་ཆོས་
ཅན། ལམ་བདེན་ཡིན་པར་ཐལ། དེ་ལྟར་ཡིན་པ་རྗེ་བཙུན་འཇམ་དབྱངས་མི་
ཡི་རྣམ་པར་རོལ་བ་ཉ་དཔོན་ཀུན་དགའ་དཔལ་གྱི་དགོངས་པ་ཡིན་པའི་ཕྱིར།
36 5



ཀུན་མཁྱེན་དགོངས་རྒྱུན་དེབ་ཕྲེང་བདུན་པ།
(མ་གྲུབ་ན།} དེའི་དགོངས་པ་ཡིན་པར་ཐལ། དེ་ཉིད་ཀྱིས་མཛད་པའི་བསྟན་
པ་སྤྱི་འགྲེལ་གྱི་རྣམ་བཤད་ལས། ཚོགས་ལམ་ཡང་ལམ་བདེན་དུ་འཐད་པར་
མངོན་ནོ། །ཞེས་གསུངས་པའི་ཕྱིར།(འདོད་ན།)ཚོགས་ལམ་ཆོས་ཅན། ལམ་
བདེན་ཡིན་པར་ཐལ། འདོད་པའི་ཕྱིར། (འདོད་ན།) དེ་ལྟར་དཔྱད་པར་ངུའོ། །
༈ ཆོས་རྣམས་བེམ་རིག་གཉིས་སུ་འདུས་མ་འདུས་དང་སྣང་བ་སེམས་ཡིན་མིན་
ལ་དཔྱད་སྒོ་ནི། ཤེས་བྱ་ཐམས་ཅད་བེམ་རིག་གཉིས་སུ་འདུས་པ་མི་ཡིན་པ་གང་
ཞིག མི་འདུས་པ་མ་ཡིན་པའི་ཕྱིར། (མ་གྲུབ་ན།) རྟགས་གྲུབ་པར་ཐལ། རྟགས་
དང་པོ་གྲུབ་པ་གང་ཞིག ཕྱི་མ་ཡང་གྲུབ་པའི་ཕྱིར། (དང་པོ་མ་གྲུབ་ན།) རྫོགས་
ལྡན་ཆོས་མཆོག་གི་ལུགས་ལ་ཤེས་བྱ་ཐམས་ཅད་བེམ་རིག་གཉིས་སུ་ཁ་ཚོན་
ཆོད་པ་ཡིན་པར་ཐལ། རྟོགས་དང་པོ་མ་གྲུབ་ཀྱི་ལན་འཐད་པའི་ཕྱིར།(འདོད་
ན།） ཤེས་བྱ་ལ་བེམ་རིག་གཉིས་ཡོད་པར་ཐལ། འདོད་པའི་ཕྱིར། (འདོད་ན།)
ཤེས་བྱ་ལ་བེམ་པོ་ཡོད་པར་ཐལ། འདོད་པའི་ཕྱིར།（འདོད་ན།）ཞོག་ཅེས་ཟེར།
བྲག་རི་སོགས་ཆོས་ཅན་ཟེར་ན། བྲག་རི་ཆོས་ཅན། བེམ་པོ་མ་ཡིན་པར་ཐལ།
སེམས་ཡིན་པའི་ཕྱིར། (མ་གྲུབ་ན།) དེ་ཡིན་པར་ཐལ། ཁྱོད་སྣང་བ་གང་ཞིག
སྣང་བ་རྣམས་སེམས་ཡིན་པའི་ཕྱིར། མ་གྲུབ་ན།)འཁོར་གསུམ། དེ་ཡིན་པ
ཐལ། དེ་ལྟར་ཡིན་པ་ཐམས་ཅད་མཁྱེན་པ་ཏཱ་ར་ནཱ་ཐའི་དགོངས་པ་ཡིན་པའི་
ཕྱིར༑ (མ་གྲུབ་ན།) དེ་ཡིན་པར་ཐལ། དེ་ཉིད་ཀྱིས་མཛད་པའི་ཐེག་མཆོག་དབུ་
མ་ལས། ཅི་ཙམ་སྣང་བ་གསལ་བའི་སེམས་ཡིན་ཏེ། ཞེས་དང་། ཐེག་མཆོག་
དབུ་མའི་ཟིན་བྲིས་ལས། ཕྱི་ནང་གི་ཆོས་འདི་རྣམས་སེམས་ལས་གཞན་དུ་མེད་
“པར་
1 $ 6



མཐའ་བྲལ་དབུ་མའི་དོགས་གཅོད།
པའི་ཕྱིར་རོ། །ཞེས་དང༌། སྣང་བ་སེམས་སུ་སྒྲུབ་པའི་རིགས་པ་འཕགས་པ་ཐོགས་
མེད་ཀྱི་ཐེག་པ་ཆེན་པོ་བསྡུས་པར་གསུངས་པ། ཞེས་སོ།། (འདོད་ན།) བྲག་
རི་སོགས་ཆོས་ཅན། སེམས་ཡིན་པར་ཐལ། འདོད་པའི་ཕྱིར།（འདོད་ན།）དེ་
སེམས་མ་ཡིན་པར་ཐལ། བེམ་པོ་ཡིན་པའི་ཕྱིར། (མ་གྲུབ་ན།) འཁོར་གསུམ།
དེ་ཡིན་པར་ཐལ། དེ་ལྟར་ཡིན་པ་ཚོས་རྗེ་ཐམས་ཅད་མཁྱེན་པ་དོལ་པོ་པ་ཤེས་
རབ་རྒྱལ་མཚན་གྱི་དགོངས་པ་ཡིན་པའི་ཕྱིར། (མ་གྲུབ་ན།) དེ་ཡིན་པར་ཐལ།
དེ་ཉིད་ཀྱིས་མཛད་པའི་བཀའ་བསྡུ་བཞི་བའི་འགྲེལ་བ་ལས། དེ་ལ་འདུས་བྱས་
ཡིན་པའི་བེམ་པོ་ནི་བྲག་རི་ལ་སོགས་པའོ། ། ཞེས་གསུངས་པའི་ཕྱིར་རོ། །
གཞན་ཡང་ཐེག་མཆོག་དབུ་མའི་ཟིན་བྲིས་ལས། སེམས་ཀྱི་མཚན་ཉིད་གསལ་
ཞིང་རིག་པ་ལ་སོགས་པ་བེམ་པོར་གྱུར་པའི་ཆོས་རྣམས་ལ་མེད་པའི་ཕྱིར་རོ། །
ཞེས་དང་། བཀའ་བསྡུ་བཞི་བའི་འགྲེལ་པ་ལས། ཡང་ཤེས་བྱ་ལ་ཕྱེ་ན་བེམ་
རིག་གཉིས་ཏེ། རང་མི་རིག་པའི་ཤེས་བྱ་དང་རང་རིག་པའི་ཤེས་བྱའོ། ། ཞེས་
གསུངས་པའི་ལུང་ལ་དཔྱད། རིགས་འཕྲུལ་སྤྲོ་ན། གཟུགས་སོགས་དེ་འཛིན་
པའི་ཤེས་པ་ཡིན་ན་བུམ་པ་ལ་དབང་ཤེས་ཚང་བ་ཡིན་མིན་དང་། མི་གཅིག་ལ་
དགྲ་གཉེན་གཉིས་ཀྱིས་ལྟ་ཚེ་དེའི་གཟུགས་དེ་དེ་གཉིས་ཀྱི་མིག་ཤེས་ཡིན་མིན་
དང༌། ལོང་བའི་རྒྱུད་ཀྱི་གཟུགས་ཀྱི་སྐྱེ་མཆེད་དེ་མིག་ཤེས་ཡིན་མིན། དེ་ཡིན་
ན་ལོང་བ་ལ་མིག་ཤེས་དང་འོན་པ་ལ་རྣ་ཤེས་སོགས་ཡོད་པ་དང་། འགོག་སྙོམས་
པ་ལ་དབང་ཤེས་ཡོད་པར་ཐལ་བ་སོགས་སུ་འགྱུར་རམ་བློ་ལྡན་རྣམས་ཀྱིས་དཔྱད་
པར་བྱའོ། །
6 7



ཀུན་མཁྱེན་དགོངས་རྒྱན་དེབ་ཕྲེང་བདུན་པ།
ལམ་ཆོས་
༈ སྦྱོར་ལམ་རྣལ་འབྱོར་མངོན་སུམ་དང་རྟོག་མེད་ཡིན་མིན་ལ་དཔྱད་སྒོ་ནི།
སྦྱོར་ལམ་
ང་ལམ་ཆོས་ཅན། ཆོས་ཉིད་མངོན་སུམ་དུ་རྟོགས་པར་ཐལ། གསལ་སྣང་ཅི་
རིགས་ཐོབ་པའི་ཚུལ་གྱིས་རྟོགས་པ་ཡིན་པའི་ཕྱིར།(འདོད་ན།）སྦྱོར་ལམ་
ཅན། ཆོས་ཉིད་མངོན་སུམ་དུ་མ་རྟོགས་པར་ཐལ། སྦྱོར་ལམ་ཡིན་པའི་ཕྱིར།
(མ་ཁྱབ་ན།) ཁྱབ་པ་ཡོད་པར་ཐལ། དྲོད་ཐོབ་ནས་ཆོས་ཉིད་མངོན་སུམ་དུ་
མ་མཐོང་བའི་བར་གྱི་ལམ་སྦྱོར་ལམ་ཡིན་པའི་ཕྱིར། མ་གྲུབ་ན།) ཡིན་པར་
ཐལ། ཡིན་པ་དེ་ཡང་ས་བཟང་མ་ཏི་པཎ་ཆེན་གྱི་དགོངས་པ་ཡིན་པའི་ཕྱིར།
(མ་གྲུབ་ན།) ཡིན་པར་ཐལ། དེ་ཉིད་ཀྱིས་མཛད་པའི་ཀུན་བཏུས་འགྲེལ་
བ་ལས། དྲོད་ཐོབ་ནས་བདེན་བཞིའི་ཆོས་ཉིད་མངོན་སུམ་དུ་མ་མཐོང་གི་བར་
ཏུ་སྦྱོར་ལམ་དང་། ཞེས་གསུངས་པའི་ཕྱིར།（འདོད་ན།） སྦྱོར་ལམ་ཆོས་ཅན།
ཁྱོད་ཀྱིས་ཆོས་ཉིད་མངོན་སུམ་དུ་མ་མཐོང་བར་ཐལ། འདོད་པའི་ཕྱིར། (འདོད་
ན།)སྦྱོར་ལམ་ཆོས་ཅན། ཁྱོད་ཀྱིས་ཆོས་ཉིད་མངོན་སུམ་དུ་མ་མཐོང་བ་མ་ཡིན་
པར་ཐལ། དེ་མངོན་སུམ་དུ་རྟོགས་པའི་ཕྱིར། (མ་གྲུབ་ན།) དེ་ཆོས་ཅན། ཆོས་
ཉིད་མངོན་སུ་དུ་རྟོགས་པར་ཐལ། ཆོས་ཉིད་ལ་གསལ་སྣང་ཅན་ཡིན་པས་དེ་
རྣལ་འབྱོར་མངོན་སུམ་ཡིན་པའི་ཕྱིར། (མ་གྲུབ་ན།)དེ་ཡིན་པར་ཐལ། དེ་
ལྟར་ཡིན་པ་དེ་ཡང་ཉ་དབོན་ཀུན་དགའ་དཔལ་གྱི་དགོངས་པ་ཡིན་པའི་ཕྱིར།
(མ་གྲུབ་ན།) དགོངས་པ་ཡིན་པར་ཐལ། དེ་ཉིད་ཀྱིས་མཛད་པའི་ཉ་ཊིཀ་ཡིད་
ཀྱི་མུན་སེལ་ལས། ཡེ་ཤེས་ཆོས་ཉིད་གསལ་སྣང་ཅན་ཡིན་པས་རྣལ་འབྱོར་
མངོན་སུམ་དུ་ཁས་བླང་དགོས་ཏེ། ཞེས་གསུངས་པའི་ཕྱིར། (འདོད་ན།) འོ་
T
1 ; 3



མཐའ་བྲལ་དབུ་མའི་དོགས་གཅོད།
ན་སྦྱོར་ལམ་སྐབས་ཀྱི་ཆོས་ཉིད་ཆོས་ཅན། རྣལ་འབྱོར་མངོན་སུམ་གྱིས་རྟོགས་
པ་ཡིན་ པར་ཐལ། འདོད་པའི་ཕྱིར།(འདོད་ན།） རྣལ་འབྱོར་མངོན་སུམ་གྱིས་
རྟོགས་པ་མ་ཡིན་པར་ཐལ། དེ་མ་ཡིན་པ་དེ་ཡང་ཐམས་ཅད་མཁྱེན་པ་ཏཱ་ར་ནཱ་
ཐའི་དགོངས་པ་ཡིན་པའི་ཕྱིར། (མ་གྲུབ་ན།) དགོངས་པ་ཡིན་པར་ཐལ། དེ་
ཉིད་ཀྱིས་མཛད་པའི་སྔོན་མེད་ལེགས་བཤད་ལས། རྣལ་འབྱོར་མངོན་སུམ་གྱི་
རྟོགས་པ་ནི་མ་ཡིན་པ་དང་། ཞེས་གསུངས་པའི་ཕྱིར། གཞན་ཡང་
ང་ཉ་ཊིཀ་ཡིད་
ཀྱི་མུན་སེལ་ལས། ཆོས་ཉིད་སྔར་མ་མཐོང་བ་གསར་དུ་མཐོང་བས་མཐོང་ལམ།
ཞེས་དང༌། མཛོད་ལས། མ་མཐོང་མཐོང་ཕྱིར་མཐོང་བའི་ལམ། ཞེས་དང༌།
རྒྱུད་བླ་མ་ལས། སོ་སོའི་སྐྱེ་བོ་ཕྱིན་ཅི་ལོག །བདེན་པ་མཐོང་བ་བཟློག་པ་སྟེ། །
ཞེས་དང་། ཐེག་མཆོག་ཤིན་ཏུ་རྒྱས་པའི་དབུ་མ་ཆེན་པོ་ཟིན་བྲིས་ལས། ཆོས་
ཉིད་ལ་གསལ་སྣང་ཅི་རིགས་ཐོབ་པའི་ཚུལ་གྱིས་རྟོགས་པ་ཡིན་པ་དང་ཞེས་
གསུངས་པ་སོགས་ལ་བློ་ལྡན་རྣམས་ཀྱིས་དཔྱད་སྒོར་བཀོད་པའོ། །
༈ བདེན་གཉིས་ཀྱི་མཚན་ཉིད་དང་ཀུན་བརྟགས་ཀུན་རྫོབ་བདེན་པ་ཡིན་མིན་
ལ་དཔྱད་སྒོ་ནི། ཀུན་རྫོབ་བདེན་པ་དང་དོན་དམ་བདེན་པ་གཉིས་ཀྱི་མཚན་ཉིད་
ངོས་འཛིན་རྒྱུ་མེད་པར་ཐལ། མེད་པའི་ཕྱིར། མ་གྲུབ་ན།) དེ་གཉིས་ཀྱི་མཚན་
ཉིད་ཡོད་པར་ཐལ། རྟགས་མ་གྲུབ་ཀྱི་ལན་འཐད་པའི་ཕྱིར། (འདོད་ན།) དེ་
མེད་པར་ཐལ། དོན་དམ་བདེན་པའི་མཚན་ཉིད་ངོས་འཛིན་རྒྱུ་མེད་པའི་ཕྱིར།
(མ་གྲུབ་ན།) དེ་ཡོད་པར་ཐལ། རྟགས་མ་གྲུབ་ཀྱི་ལན་འཐད་པའི་ཕྱིར། (འདོད་
ན། ཞོག (འཕགས་པའི་ཡེ་ཤེས་དམ་པའི་ཡུལ་གང་ཞིག གཤིས་ལ་རང་གི་ངོ་
1 69



ཀུན་མཁྱེན་དགོངས་རྒྱན་དེབ་ཕྲེང་བདུན་པ།
བོ་བདེན་པས་མི་སྟོང་བ་ཆོས་ཅན།） དེ་མ་ཡིན་པར་ཐལ། ཀུན་རྫོབ་བདེན་པའི་
མ་ཚན་ཉིད་ངོས་འཛིན་རྒྱུ་མེད་པའི་ཕྱིར། (མ་གྲུབོ་ནི།) དེ་ཡོད་པར་ཐལ། རྟགས་
མ་གྲུབ་ཀྱི་ལན་འཐད་པའི་ཕྱིར། （འདོད་ན།） ཞོག་ཅེསཟེར༑ རྣམ་ཤེས་ཀྱི་
ཡུལ་གང་ཞིག གཤིས་ལ་རང་གི་ངོ་བོ་བདེན་པས་སྟོང་བ་ཆོས་ཅན།) འོ་ན་ཀུན་
བརྟགས་ཆོས་ཅན། ཀུན་རྫོ་བ་བདེན་པ་ཡིན་པར་ཐལ། རྣམ་ཤེས་ཀྱི་ཡུལ་གང་
ཞིག གཤིས་ལ་རང་གི་ངོ་བོ་བདེན་པས་སྟོང་པ་ཡིན་པའི་ཕྱིར། འདོད་ན།)
ཀུན་བརྟགས་ཆོས་ཅན། ཀུན་རྫོབ་བདེན་པ་མ་ཡིན་པར་ཐལ། ཀུན་རྫོབ་ཙམ་
ཡིན་པའི་ཕྱིར། (མ་གྲུབ་ན།) དེ་ཡིན་པར་ཐལ། དེ་ལྟར་ཡིན་པ་ཐམས་ཅད་
མཁྱེན་པ་ཏཱ་ར་ནཱ་ཐའི་དགོངས་པ་ཡིན་པའི་ཕྱིར། (མ་གྲུབ་ན། དགོངས་པ་ཡིན་
པར་ཐལ། དེ་ཉིད་ཀྱིས་མཛད་པའི་ཐེག་མཆོག་དབུ་མའི་རབ་བྱེད་བདུན་པ་ལས།
རང་ལུགས་ ཀུན་རྫོབ་ཙམ་དང་ཀུན་རྫོབ་བདེན། །ཀུན་བཏགས་གཞཱན་དབང་
གཉིས་ལ་རིམ་བཞིན་སྦྱོར། །ཞེས་དང༌། རི་ཆོས་ལས། ཀུན་བཏགས་ངོ་བོ་ཉིད་
མེད་པ་ནི། རང་གི་མཚན་ཉིད་ཀྱིས་མེད་པ་སྟེ། ཀུན་རྫོབ་ཙམ་མམ་ལོག་པའི་
ཀུན་རྫོབ་ཏུ་གྲུབ་པ་ཙམ་ལས་ཀུན་རྫོབ་བདེན་པའམ་ཡང་དག་ཀུན་རྫོབ་ཏུ་ཡང་
མ་གྲུབ་པོ། ། ཞེས་དང༌། ཐེག་མཆོག་དབུ་མའི་ རབ་བྱེད་དང་པོ་ ལས། ཀུན་
བཏབས་ནམ་ཡང་མེད་མོད་འཁྲུལ་ངོར་སྣང་། །ཀུན་རྫོབ་ཙམ་ལ་ལྟོས་པའི་དབུ་
མའོ། ། ཞེས་ གསུངས་ པའི་ ཕྱིར།（འདོད་ན།) ཀུན་བརྟགས་ཆོས་ཅན། ཀུན་
རྫོབ་བདེན་པ་མ་ཡིན་པར་ཐལ༔ འདོད་པའི་ཕྱིར།（འདོད་ན།) ཀུན་བཏགས་
ཆོས་ཅན། ཀུན་རྫོབ་བདེན་པ་ཡིན་པར་ཐལ། རྣམ་ཤེས་ཀྱི་ཡུལ་གང་ཞིག གཤིས་
1 7 ()



མཐའ་བྲལ་དབུ་མའི་དོགས་གཅོད།
ལ་རང་གི་ངོ་བོ་བདེན་པས་སྟོང་བ་ཡིན་པའི་ཕྱིར། (མ་ཁྱབ་ན།) ཁྱབ་པར་ཐལ།
དེ་དེའི་མཚན་ཉིད་ཡིན་པའི་ཕྱིར།(མ་གྲུབ་ན།) དེ་ཡིན་པར་ཐལ། དེ་ལྟར་ཡིན་
པ་དུས་གསུམ་སངས་རྒྱས་རྟོན་པ་བཞི་ལྡན་ཀུན་མཁྱེན་ཤེས་རབ་རྒྱལ་མཚན་
དཔལ་བཟང་པོའི་དགོངས་པ་ཡིན་པའི་ཕྱིར། (མ་གྲུབ་ན།) དེ་ཡིན་པར་ཐལ།
དེ་ཉིད་ཀྱིས་མཛད་པའི་བདེན་གཉིས་གསལ་བའི་ཉི་མ་ལས། རྣམ་ཤེས་ཀྱི་ཡུལ་
གང་ཞིག གཤིས་ལ་རང་གི་ངོ་བོ་བདེན་པས་སྟོང་བ་ནི། ཀུན་རྫོབ་བདེན་པའི་
མཚན་ཉིད། ཅེས་གསུངས་པའི་ཕྱིར། གཞན་ཡང་བདེན་གཉིས་གསལ་བའི་ཉི་
མ་ལས། གྲངས་ངེས་ནི་ཤེས་བྱ་ཐམས་ཅད་དོན་དམ་དཔྱོད་པའི་རིགས་པས་
དཔྱད་མི་བཟོད་པ་རྣམ་ཤེས་ཀྱི་ཡུལ་དང་། དཔྱད་བཟོད་པ་ཡང་དག་ཡེ་ཤེས་
ཀྱི་ཡུལ་གཉིས་སུ་གྲངས་ངེས་པས་དོན་དམ་བདེན་པ་དང་། ཀུན་རྫོབ་བདེན་
པ་གཉིས་སུ་གྲངས་ངེས་སོ། །ཞེས་དང་། ཤེར་ཕྱིན་སྔོན་མེད་ལེགས་བཤད་ལས།
མཚན་ཉིད་གསུམ་བདེན་པ་གཉིས་སུ་འདུས་ལ། ཞེས་དང་། ཡབ་སྲས་མཇལ་
པའི་མདོ་ལས། ཤེས་པར་བྱ་བ་ཀུན་རྫོབ་དང་དོན་དམ་པའི་བདེན་པ་གཉིས་
པོ་འདིར་ཟད་དོ། ཞེས་དང་། ཏིང་ངེ་འཛིན་གྱི་མདོ་ལས། གང་ཞིག་ཀུན་རྫོབ་
དེ་བཞིན་དོན་དམ་སྟེ། །བདེན་པ་གསུམ་པ་གང་ཡང་མ་མཆིས་སོ། ། ཞེས་དང་།
དབུ་མ་རྩ་ཤེས་ལས། སངས་རྒྱས་རྣམས་ཀྱི་ཆོས་བསྟན་པ། །བདེན་པ་གཉིས་
ལ་ཡང་དག་བརྟེན། །ཞེས་སོགས་ཀྱིས་དཔྱད་པར་བྱའོ། །
༈ ཀུན་རྫོབ་རྣམས་གཞན་སྟོང་ཡིན་མིན་ལ་དཔྱད་སྒོ་ནི། ངེས་དོན་གཞན་སྟོང་
དབུ་མ་ཆེན་པོའི་ལུགས་ལ་གཞི་གྲུབ་ན་གཞན་སྟོང་ཡིན་པས་ཁྱབ་པར་ཐལ།
7 །



ཀུན་མཁྱེན་དགོངས་རྒྱན་དེབ་ཕྲེང་བདུན་པ།
ཁྱབ་པའི་ཕྱིར། (མ་གྲུབ་ན།）ཁྱབ་པར་ཐལ། ཀུན་རྫོབ་ཡིན་ན་གཞན་སྟོང་ཡིན་
པས་ ཁྱབ་པ་གང་ཞིག དོན་དམ་ཡིན་ན་གཞན་སྟོང་ཡིན་པས་ཁྱབ་པའི་ཕྱིར།
{མ་གྲུབ་ན།རྟགས་གྲུབ་པར་ཐལ། རྟགས་དང་པོ་གྲུབ་པ་གང་ཞིག ཕྱི་མ་ཡང་
གྲུབ་པའི་ཕྱིར། (དང་པོ་མ་གྲུབ་ན།) ཀུན་རྫོབ་རྣམས་ཆོས་ཅན། གཞན་སྟོང་
མ་ཡིན་པར་ཐལ། རྟགས་དང་པོ་མ་གྲུབ་ཀྱི་ལན་འཐད་པའི་ཕྱིར། (འདོད་ན།)
ཀུན་རྫོབ་རྣམས་ཆོས་ཅན། གཞན་སྟོང་ཡིན་པར་ཐལ། སྔ་རབས་པའི་འཆད་
ཚུལ་དང་བསྟུན་ནས་རང་སྟོང་དང་དོན་ལ་གཞན་སྟོང་སྟེ་གཉིས་ཀ་ཡིན་པའི་
ཕྱིར།(མ་གྲུབ་ན།)དེ་ཡིན་པར་ཐལ། དེ་ལྟར་ཡིན་པ་རྗེ་བཙུན་འཇམ་དབྱངསམི་ཡི་
རྣམ་པར་རོལ་བ་ཉ་དབོན་ཀུན་དགའ་དཔལ་གྱི་དགོངས་པ་ཡིན་པའི་ཕྱིར། (མ་གྲུབ་
ན།）དེའི་དགོངས་པ་ཡིན་པར་ཐལ། དེ་ཉིད་ཀྱིས་མཛད་པའི་བསྟན་པ་སྤྱི་འགྲེལ་
གྱི་རྣམ་བཤད་ལས། སྔ་རབས་པའི་འཆད་ཚུལ་དང་བསྟུན་ནས་རང་སྟོང་དང་
དོན་ལ་གཞན་ སྟོང་སྟེ་ གཉིས་ ཀའོ། ། ཞེས་ གསུངས་པའི་ཕྱིར། (འདོད་ན།)
ཀུན་རྫོབ་རྣམས་ཆོས་ཅན། གཞན་སྟོང་ཡིན་པར་ཐལ། འདོད་པའི་ཕྱིར། (འདོད་
ན།） ཀུན་རྫོབ་རྣམས་ཆོས་ཅན། གཞན་སྟོང་མ་ཡིན་པར་ཐལ། གློ་བུར་དྲི་མ་
གཞན་སྟོང་མ་ཡིན་པའི་ཕྱིར། མ་གྲུབ་ན།) གློ་བུར་དྲི་མ་ཆོས་ཅན། གཞན་
སྟོང་མ་ཡིན་པར་ཐལ། ཁ་ཅིག་གིས་བདེན་གཉིས་དང་འཁོར་འདས་དབྱེར་མེད་
དུ་འདོད་པ་ལ། རང་ལུགས་ལ་དོན་དམ་བདེ་གཤེགས་སྙིང་པོ་གཞན་སྟོང་ཡིན་པ་
ལྟར། གློ་བུར་དྲི་མ་གཞན་སྟོང་ཡིན་པར་ཐལ་བ་འཕེན་པ་ཡིན་པའི་ཕྱིར། (མ་
གྲུབ་ན།） དེ་ཡིན་པར་ཐལ། དེ་ལྟར་ཡིན་པ་ཀུན་མཁྱེན་དོལ་པོ་པ་ཤེས་རབ་
1 7 2



མཐའ་བྲལ་དབུ་མའི་དོགས་གཅོད།
རྒྱལ་མཚན་གྱི་དགོངས་པ་ཡིན་པའི་ཕྱིར། (མ་གྲུབ་ན།) དགོངས་པ་ཡིན་པར་
ཐལ། དེ་ཉིད་ཀྱིས་མཛད་པའི་བཀའ་བསྡུ་བཞི་བ་ལས། བདེ་གཤེགས་སྙིང་པོ་
གཞན་སྟོང་ཡིན་པ་ལྟར། གློ་བུར་དྲི་མ་གཞན་སྟོང་ཡིན་ནམ་ཅི། །ཞེས་གསུངས་
པའི་ཕྱིར། དེ་ལྟར་དཔྱད་པར་བྱའོ། །
༈ བདེན་གཉིས་གཅིག་ཐ་དད་ལ་དཔྱད་པའི་སྒོ་ནི། ཀུན་རྫོབ་འཁོར་བ་དང་
དོན་དམ་ཆོས་ཉིད་གཉིས་ཆོས་ཅན། ཐ་དད་ལས་གྲོལ་བ་ཡིན་པར་ཐལ། དེའི་
ཕྱིར། (འདོད་ན།） ཀུན་རྫོབ་འཁོར་བ་དང་དོན་དམ་ཆོས་ཉིད་གཉིས་ཆོས་ཅན།
ཐ་དད་ལས་གྲོལ་བ་མ་ཡིན་པར་ཐལ། ཐ་དད་ཡིན་པའི་ཕྱིར། (མ་གྲུབ་ན།)
དེ་གཉིས་ཆོས་ཅན། ཐ་དད་ཡིན་པར་ཐལ། གཅིག་པ་བཀག་པའི་ཐ་དད་ཡིན་
པའི་ཕྱིར། (མ་ཁྱབ་ན།) ཁྱབ་པ་ཡོད་པར་ཐལ། དེ་ལྟར་ཁྱབ་པ་དེ་ཡང་སྟོན་
པ་བཞི་ལྡན་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་དགོངས་པ་ཡིན་པའི་
ཕྱིར། (མ་གྲུབ་ན།) དེའི་དགོངས་པ་ཡིན་པར་ཐལ། དེ་ཉིད་ཀྱིས་མཛད་པའི་
ཆོས་ཤན་འབྱེད་ལས། ཐ་དད་ཀྱང་ཡིན་པའི་ཕྱིར་ཏེ། ངོ་བོ་གཅིག་པ་བཀག་པའི་
ཐ་དད་ཡིན་ཏེ། དེ་ཉིད་དང་གཞན་དུ་བརྗོད་དུ་མེད་པའི་ཐ་དད་དོ། ། ཞེས་
གསུངས་པའི་ཕྱིར། (འདོད་ན།) འོ་ན་བདེན་པ་གཉིས་ཆོས་ཅན། ཐ་དད་ཡིན་
པར་ཐལ། འདོད་པའི་ཕྱིར། (འདོད་ན།) བདེན་པ་གཉིས་ཆོས་ཅན། ཐ་དད་
མ་ཡིན་པར་ཐལ། གཅིག་དང་ཐ་དད་བྲལ་བའི་མཚན་ཉིད་ཅན་ཡིན་པའི་ཕྱིར།
(མ་གྲུབ་ན།) དེ་ཡིན་པར་ཐལ། དེ་ལྟར་ཡིན་པ་དེ་ཡང་སངས་རྒྱས་བཅོམ་ལྡན་
༣ ？ 3
--



ཀུན་མཁྱེན་དགོངས་རྒྱུན་དེབ་ཕྲེང་བདུན་པ།
འདས་ཀྱི་དགོངས་པ་ཡིན་པའི་ཕྱིར། (མ་གྲུབ་ན། དེའི་དགོངས་པ་ཡིན་པར་
ཐལ་ དེ་ཉིད་ཀྱིས་མཛད་པའི་མདོ་སྡེ་དགོངས་པ་ངེས་འགྲེལ་ལས། འདུ་བྱེད་
ཁམས་དང་དོན་དམ་མཚན་ཉིད་ནི། །གཅིག་དང་ཐ་དད་བྲལ་བའི་མཚན་ཉིད།
དོ། ། ཞེས་ གསུངས་ པའི་ ཕྱིར། (འདོད་ན།) བདེན་པ་གཉིས་པོ་ཆོས་ཅན། ཐ་
དད་མ་ཡིན་པར་ཐལ༑ འདོད་པའི་ཕྱིར།(འདོད་ན།) བདེན་པ་གཉིས་ཆོས་
ཅན། ཐ་དད་ཡིན་པར་ཐལ། དེ་ལྟར་ཡིན་པ་དེ་ཡང་དོལ་པོ་བ་ཤེས་རབ་རྒྱལ་
མཚན་གྱི་དགོངས་པ་ཡིན་པའི་ཕྱིར། (མ་གྲུབ་ན།》དགོངས་པ་ཡིན་པར་ཐལ།
དེ་ཉིད་ཀྱིས་མཛད་པའི་བཀའ་བསྡུ་བཞི་བ་ལས། ཐ་དད་གཏན་ནས་མེད་པ་མ་
ཡིན་ཏེ། །ངོ་བོ་གཅིག་པ་བཀག་པའི་ཐ་དད་དོ། །ཞེས་གསུངས་པའི་ཕྱིར། དེ་
ལྟར་དཔྱད་པར་བྱའོ། །
༈ གསུང་རབ་ཡན་ལག་བཅུ་གཉིས་ཀྱི་ངོས་འཛིན་ལ་དཔྱད་སྒོ་ནི། གསུང་རབ་
ཡན་ལག་བཅུ་གཉིས་ལས་ཆེད་དུ་བརྗོད་པའི་སྡེ་ནི་དཔེ་ཞིག་གཟིགས་ནས་དེ་
དང་དོན་སྦྱར་ཏེ་སྟོན་པའི་མདོ་ཡིན་པར་ཐལ། དེ་ལྟར་ཡིན་པའི་ཕྱིར། (འདོད་
ན།）ཆེད་དུ་བརྗོད་པའི་སྡེ་ཆོས་ཅན། དཔེ་ཞིག་གཟིགས་ནས་དེ་དང་དོན་སྦྱར་ཏེ་
སྟོན་པ་མ་ཡིན་པར་ཐལ། གང་ཡི་རང་ནས་བརྗོད་པ་དེ་ཡིན་པའི་ཕྱིར། (རྟགས་
མ་གྲུབ་ན།) དེ་ལྟར་ཡིན་པར་ཐལ། དེ་ལྟར་ཡིན་པ་དེ་ཡང་ས་བཟང་མ་ཏི་པཎ་
ཆེན་གྱི་དགོངས་པ་ཡིན་པའི་ཕྱིར། (མ་གྲུབ་ན།) དེའི་དགོངས་པ་ཡིན་པར་ཐལ།
དེ་ཉིད་ཀྱིས་མཛད་པའི་མངོན་པ་ཀུན་བཏུས་འགྲེལ་བ་ལས། ཆེད་དུ་བརྗོད་པའི་
སྡེ་གང་ཞེན་ན་ གང་ཡི་རང་ནས་བརྗོད་པའོ། ། ཞེས་གསུངས་པའི་ཕྱིར། (འདོད་
1 7 4



མཐའ་བྲལ་དབུ་མའི་དོགས་གཅོད།
ན།) ཆེད་བརྗོད་ཆོས་ཅན། གང་ཡི་རང་ནས་བརྗོད་པ་ཡིན་པར་ཐལ། འདོད་
པའི་ཕྱིར། (འདོད་ན།) གང་ཡི་རང་ནས་བརྗོད་པ་མ་ཡིན་པར་ཐལ། དཔེ་ཞིག་
གཟིགས་ནས་དེ་དང་དོན་སྦྱར་ཏེ་སྟོན་པ་དེ་ཡིན་པའི་ཕྱིར། (མ་གྲུབ་ན།)དེ་
ལྟར་ཡིན་པར་ཐལ། དེ་ལྟར་ཡིན་པ་དེ་ཡང་ཐམས་ཅད་མཁྱེན་པ་ཏཱ་ར་ནཱ་ཐའི་
དགོངས་པ་ཡིན་པའི་ཕྱིར། (མ་གྲུབ་ན།）དེ་ཡིན་པར་ཐལ། དེ་ཉིད་ཀྱིས་མཛད་
པའི་ཐེག་མཆོག་དབུ་མ་ལས། ཆེད་བརྗོད་ནི་དཔེ་ཞིག་གཟིགས་ནས་དེ་དང་
དོན་ སྦྱར་ ཏེ་སྟོན་པའོ། །ཞེས་ གསུངས་ པའི་ ཕྱིར། (འདོད་ན།) ཆེད་བརྗོད་
ཆོས་ཅན། དཔེ་ཞིག་གཟིགས་ནས་དེ་དང་དོན་སྦྱར་ཏེ་སྟོན་པ་ཡིན་པར་ཐལ།
འདོད་པའི་ཕྱིར། (འདོད་ན།)དཔེ་ཞིག་གཟིགས་ནས་དེ་དང་དོན་སྦྱར་ཏེ་སྟོན་
པ་ནི་ཆེད་བརྗོད་མ་ཡིན་པར་ཐལ། དེ་རྟོགས་པ་བརྗོད་པའི་སྡེ་ཡིན་པའི་ཕྱིར།
(མ་གྲུབ་ན།) དེ་རྟོགས་པ་བརྗོད་པའི་སྡེ་ཡིན་པར་ཐལ། དེ་ལྟར་ཡིན་པ་དེ་ཡང་
ས་བཟང་མ་ཏི་པཎ་ཆེན་གྱི་དགོངས་པ་ཡིན་པའི་ཕྱིར། (མ་གྲུབ་ན།) དེའི་དགོངས་
པ་ཡིན་པར་ཐལ། དེ་ཉིད་ཀྱིས་མཛད་པའི་མངོན་པ་ཀུན་བཏུས་འགྲེལ་བ་ལས།
རྟོགས་པ་བརྗོད་པའི་སྡེ་གང་ཞེ་ན། དཔེ་དང་བཅས་པར་གསུངས་པའོ། ། ཞེས་
གསུངས་པའི་ཕྱིར། (འདོད་ན།) རྟོགས་པ་བརྗོད་པའི་སྡེ་ཆོས་ཅན། དཔེ་དང་
བཅས་པར་གསུངས་པ་ཡིན་པར་ཐལ། འདོད་པའི་ཕྱིར།（འདོད་ན།) དེ་མ་ཡིན་
པར་ཐལ། རྟོགས་པ་བརྗོད་པའི་སྡེ་ནི་ལོ་རྒྱུས་ཀྱི་ཚུལ་དུ་སྟོན་པ་ཡིན་པའི་ཕྱིར།
མ་གྲུབ་ན། དེ་ཡིན་པར་ཐལ། དེ་ལྟར་ཡིན་པ་དེ་ཡང་ཐམས་ཅད་མཁྱེན་པ་ཏཱ་
ར་ནཱ་ཐའི་དགོངས་པ་ཡིན་པའི་ཕྱིར། (མ་གྲུབ་ན།) དེ་ལྟར་ཡིན་པར་ཐལ། དེ་
17 5



ཀུན་མཁྱེན་དགོ་ངས་རྒྱུན་དེབ་ཕྲེང་བདུན་པ༑
པའི་མངོན་
ཉིད་ཀྱིས་མཛད་པའི་ཐེག་མཆོག་དབུ་མ་ལས། རྟོགས་བརྗོད་ནི། སྔོན་འདི་བྱས་
པས་ད་ལྟ་འདི་ལྟ་བུ་བྱུང་ངོ། །ཞེས་ལོ་རྒྱུས་ཀྱི་ཚུལ་གྱིས་བསྟན་པའོ། ། ཞེས་
གསུངས་པའི་ཕྱིར། (འདོད་ན།）རྟོགས་བརྗོད་ལོ་རྒྱུས་ཀྱི་ཚུལ་གྱིས་བསྟན་པ་
དེ་ཡིན་པར་ཐལ། འདོད་པའི་ཕྱིར། (འདོད་ན།) དེ་མ་ཡིན་པར་ཐལ། ལོ་རྒྱུས་
ཀྱི་ཚུལ་གྱིས་བསྟན་པ་དེ་དེ་ལྟ་བུ་བྱུང་གི་སྡེ་ཡིན་པའི་ཕྱིར། (མ་གྲུབ་ན།) ཡིན་
པར་ཐལ། དེ་ལྟར་ཡིན་པ་དེ་ཡང་ས་བཟང་མ་ཏི་པཎ་ཆེན་གྱི་དགོངས་པ་ཡིན་
པའི་ཕྱིར། (མ་གྲུབ་ན།）དེའི་དགོངས་པ་ཡིན་པར་ཐལ། དེ་ཉིད་ཀྱིས་མཛད་
ད་པ་ཀུན་བཏུས་འགྲེལ་བ་ལས། དེ་ལྟ་བུ་བྱུང་གི་སྡེ་གང་ཞེ་ན། གང་
སྔོན་གྱི་སྦྱོར་བ་དང་ལྡན་པའོ། ། ཞེས་གསུངས་པའི་ཕྱིར། (འདོད་ན།) དེ་མ་
ཡིན་པར་ཐལ། དེ་ལྟ་བུ་བྱུང་གི་སྡེ་ནི་ཉན་ཐོས་ཀྱི་སྐྱེས་རབས་མདོ་སྡེ་རྣམས་ཡིན་
པའི་ཕྱིར། (མ་གྲུབ་ན།)དེ་ཡིན་པར་ཐལ། དེ་ལྟར་ཡིན་པ་དེ་ཡང་ཐམས་ཅད་
མཁྱེན་པ་ཏཱ་ར་ནཱ་ཐའི་དགོངས་པ་ཡིན་པའི་ཕྱིར། མ་གྲུབ་ན།) དེ་ལྟར་ཡིན་
པར་ཐལ། དེ་ཉིད་ཀྱིས་མཛད་པའི་ཐེག་མཆོག་དབུ་མ་ལས། དེ་ལྟ་བུ་བྱུང་བའི་
སྡེ་ནི་ཤཱ་རིའི་བུ་སོགས་ཉན་ཐོས་ཀྱི་སྐྱེས་རབས་རྣམས་སོ། །ཞེས་གསུངས་པའི་
ཕྱིར། དེ་ལྟར་དཔྱད་པར་བྱའོ། །
༈ གཟུགས་སྐུ་གཉིས་དོན་དམ་དང་ཀུན་རྫོབ་གང་ཡིན་དང་དེ་གཉིས་སངས་རྒྱས་
ཡིན་མིན་དཔྱད་པའི་སྒོ་ནི། གཟུགས་སྐུ་གཉིས་ཀུན་རྫོབ་གཟུགས་སྐུ་ཡིན་པར་
ཐལ་ ཡིན་ པའི་ ཕྱིར། (འདོད་ན།) གཟུགས་སྐུ་གཉིས་ཆོས་ཅན། ཀུན་རྫོབ་
གཟུགས་སྐུ་མ་ཡིན་པར་ཐལ། དོན་དམ་པ་ཆོས་ཉིད་ཀྱི་སྐུ་ཡིན་པའི་ཕྱིར། (མ་
， 7 ($



མཐའ་བྲལ་དབུ་མའི་དོགས་གཅོད།
གྲུབ་ན།) དེ་ལྟར་ཡིན་པར་ཐལ། དེ་ལྟར་ཡིན་པ་ཀུན་མཁྱེན་དོལ་པོ་པ་ཤེས་
རབ་རྒྱལ་མཚན་གྱི་དགོངས་པ་ཡིན་པའི་ཕྱིར། (མ་གྲུབ་ན།) དེ་ལྟར་ཡིན་པར་
གྲལ། དེ་ཉིད་ཀྱིས་མཛད་པའི་ཕར་ཕྱིན་མདོ་ལུགས་མ་ལས། གཟུགས་སྐུ་གཉིས་
ནི་སངས་རྒྱས་རང་ཉིད་ཀྱི་ཆ་ནས་དོན་དམ་པ་ཆོས་ཉིད་ཀྱི་སྐུ་འབའ་ཞིག་ཡིན་
ཡང་། ཞེས་ གསུངས་པའི་ཕྱིར། (འདོད་ན།)གཟུགས་ སྐུ་ གཉིས་ཆོས་ཅན།
ཀུན་རྫོབ་གཟུགས་སྐུ་མ་ཡིན་པར་ཐལ། དོན་དམ་པ་ཆོས་ཉིད་ཀྱི་སྐུ་ཡིན་པར་
འདོད་པའི་ཕྱིར། འདོད་ན།)གཟུགས་སྐུ་གཉིས་ཆོས་ཅན། ཀུན་རྫོབ་གཟུགས་
སྐུ་ཡིན་པར་ཐལ། དེ་ལྟར་ཡིན་པ་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་
གྱི་དགོངས་པ་ཡིན་པའི་ཕྱིར། 《མ་གྲུབ་ན།) དེ་ལྟར་ཡིན་པར་ཐལ། དེ་ཉིད་
ཀྱིས་མཛད་པའི་རི་ཆོས་ངེས་དོན་རྒྱ་མཚོ་ལས། གཟུགས་སྐུ་རྣམ་པ་གཉིས་ནི་
ཀུན་རྫོབ་ཀྱི་ལོངས་སྤྱོད་རྫོགས་པ་དང་སྤྲུལ་བའི་སྐུ་སྟེ་ཐུན་མོང་དུ་རབ་ཏུ་གྲགས་
པའོ། ། ཞེས་ གསུངས་ པའི་ ཕྱིར། (འདོད་ན།)གཟུགས་སྐུ་གཉིས་ཆོས་ཅན།
ཀུན་རྫོབ་གཟུགས་སྐུ་ཡིན་པར་ཐལ། འདོད་ པའི་ཕྱིར། (འདོད་ན།) གཟུགས་
སྐུ་གཉིས་ཆོས་ཅན། ཀུན་རྫོབ་གཟུགས་སྐུ་མ་ཡིན་པར་ཐལ། སངས་རྒྱས་མ་
ཡིན་པའི་ཕྱིར། (རྟགས་མ་གྲུབ་ན།) དེ་མ་ཡིན་པར་ཐལ། གདུལ་བྱ་གཞན་སྣང་
གིས་བསྡུས་ཀྱི་སངས་རྒྱས་མ་ཡིན་པའི་ཕྱིར། (མ་གྲུབ་ན།) དེ་ལྟར་མ་ཡིན་པར་
ཐལ། དེ་མ་ཡིན་པ་རྗེ་ཏཱ་ར་ནཱ་ཐའི་དགོངས་པ་ཡིན་པའི་ཕྱིར། (མ་གྲུབ་ན།)
དེ་ཡིན་པར་ཐལ། དེ་ཉིད་ཀྱིས་མཛད་པའི་ཚུལ་གཉིས་རྣམ་འབྱེད་ལས། གཟུགས་
སྐུ་གདུལ་བྱ་གཞན་སྣང་གིས་བསྡུས་ཀྱི་སངས་རྒྱས་མ་ཡིན་པར་བཞེད་པ་དང་།
1 7 7



ཀུན་མཁྱེན་དགོངས་རྒྱན་དེབ་ཕྲེང་བདུན་པ།
ཞེས་ གསུངས་པའི་ ཕྱིར། (འདོད་ན།) གཟུགས་སྐུ་གཉིས་ཆོས་ཅན། སངས་
རྒྱས་མ་ཡིན་པར་ཐལ། འདོད་པའི་ཕྱིར། (འདོད་ན།) གཟུགས་སྐུ་གཉིས་ཆོས་
ཅན། སངས་རྒྱས་ཡིན་པར་ཐལ། སངས་རྒྱས་ཀྱི་སས་བསྡུས་ཀྱི་ཡོན་ཏན་ཁོ་
ན་ཡིན་པའི་ཕྱིར། (རྟགས་མ་གྲུབ་ན།) དེ་ལྟར་ཡིན་པར་ཐལ་ དེ་ཡིན་པ་འཛམ་
པའི་དབྱངས་དངོས་ཉ་དཔོན་ཀུན་དགའ་དཔལ་གྱི་དགོངས་པ་ཡིན་པའི་ཕྱིར
(རྟགས་མ་གྲུབ་ན།) དེ་ལྟར་ཡིན་པར་ཐལ། དེ་ཉིད་ཀྱིས་མཛད་པའི་གཞི་ལམ་
འབྲས་གསུམ་གྱི་དྲིས་ལན་ཡིད་ཀྱི་མུན་སེལ་ལས། དེས་ན་རྫོགས་པའི་སངས་
རྒྱས་ཀྱི་ལོངས་སྤྲུལ་གཉིས་པོ་ཡང་སངས་རྒྱས་ཀྱི་སས་བསྡུས་ཀྱི་ཡོན་ཏན་ཁོ་
ནར་ངེས་སོ། །ཞེས་དང༌། ཀུན་གཞི་ཡེ་ཤེས་ལྔའི་རབ་ཏུ་དབྱེ་བ་ལས། ཀུན་
གཞི་ཡིན་ལ་སངས་རྒྱས་མིན་པ་ཡོད། སངས་རྒྱས་ཡིན་ལ་ཀུན་གཞི་མིན་པ་ཡོད།
གཉིས་ཀ་ཡིན་ལ་གཉིས་ཀ་མིན་པ་ཡོད། ཅེས་གསུངས་སོ། །དེ་ལྟ་བུའི་སྒོ་ནས་
དཔྱད་སྒོ་རེ་སྣང་ངོ༌། །
༈ ཆོས་ཀྱི་བདག་མེད་ཉན་རང་གིས་རྟོགས་མ་རྟོག་ལ་དཔྱད་སྒོ་ནི། ཆོས་ཀྱི་བདག་
མེད་དེ་ཉན་རང་གིས་རྟོགས་པ་མ་ཡིན་པ་གང་ཞིག མ་རྟོགས་པ་མ་ཡིན་པའི་
ཕྱིར། རྟགས་དང་པོ་མ་གྲུབ་ན།) ཆོས་ཀྱི་བདག་མེད་དེ་ཉན་རང་གིས་རྟོགས་
པ་ཡིན་པར་ཐལ། རྟགས་མ་གྲུབ་ཀྱི་ལན་འཐད་པའི་ཕྱིར། (འདོད་ན༑) ཆོས་
ཀྱི་བདག་མེད་དེ་ཉན་རང་གིས་རྟོགས་པ་མ་ཡིན་པར་ཐལ། དེ་ལྟར་མ་ཡིན་པ་
འཇམ་མགོན་ཏཱ་ར་ནཱ་ཐའི་དགོངས་པ་ཡིན་པའི་ཕྱིར། (རྟགས་མ་གྲུབ་ན།) དེ་
1 7 8



མཐའ་བྲལ་དབུ་མའི་དོགས་གཅོད།
ལྟར་ཡིན་པར་ཐལ། དེ་ཉིད་ཀྱིས་མཛད་པའི་གཞན་སྟོང་དབུ་མའི་རྒྱན་ལས།
དེ་ཕྱིར་ཉན་རང་འཕགས་པའི་ཆོས་ཐམས་ཅད། །ཆོས་བདག་མེད་པར་རྟོགས་
ཞེས་འདི་མི་འཐད། །ཅེས་གསུངས་པའི་ཕྱིར། (འདོད་ན།) # ཆོས་ཀྱི་བདག་
མེད་ཆོས་ཅན། ཉན་རང་གིས་མ་རྟོགས་པ་ཡིན་པར་ཐལ། འདོད་པའི་ཕྱིར།
(འདོད་ན།) ཆོས་ཀྱི་བདག་མེད་ཆོས་ཅན། ཉན་རང་གིས་རྟོགས་པ་ཡིན་པར་
ཐལ། བཟུང་བ་བདེན་མེད་རྟོགས་པའི་ཕྱིར། (རྟགས་མ་གྲུབ་ན།) དེ་རྟོགས་
པར་ཐལ། དེ་ལྟར་རྟོགས་པ་ཉ་དབོན་ཀུན་དགའ་དཔལ་གྱི་དགོངས་པ་ཡིན་
པའི་ ཕྱིར། (མ་གྲུབ་ན།) དེ་ཡིན་པར་ཐལ། དེ་ཉིད་ཀྱིས་མཛད་པའི་ཉ་ཊིཀ་
ཡིད་ཀྱི་མུན་སེལ་ལས། རང་རྒྱལ་ལ་བཟུང་བ་རང་བཞིན་མེད་པར་རྟོགས་པ་
ཡོད་པས། ཞེས་གསུངས་པའི་ཕྱིར། (འདོད་ན།) རང་རྒྱལ་ལ་བཟུང་བ་རང་
བཞིན་མེད་པར་རྟོགས་པ་ཡོད་པར་ཐལ། འདོད་པའི་ཕྱིར། (འདོད་ན།) ཆོས་
ཀྱི་བདག་མེད་རྟོགས་པ་ཡོད་པར་ཐལ། འདོད་པའི་ཕྱིར། (འདོད་ན།) ཉན་རང་
ལ་ཆོས་ཀྱི་བདག་མེད་རྟོགས་པ་མེད་པར་ཐལ། དེ་ལྟར་རྟོགས་པ་མེད་པ་སངས་
རྒྱས་བཅོམ་ལྡན་འདས་ཀྱི་དགོངས་པ་ཡིན་པའི་ཕྱིར། (རྟགས་མ་གྲུབ་ན།) དེ་
ལྟར་ཡིན་པར་ཐལ། དེ་ཉིད་ཀྱིས་གསུངས་པའི་རྒྱན་སྡུག་པོ་བཀོད་པའི་མདོ་ལས།
ཕུང་པོ་གང་ཟག་བདག་མེད་པར། །རབ་ཏུ་རྣམ་ཕྱེ་མཐོང་གྱུར་ཅིང་། །ཆོས་ཀྱི་
དངོས་ཡོད་མ་བཤིག་པར། །ཉན་ཐོས་དེ་དག་མངོན་རྟོགས་གྱུར། །བདག་མེད་
གཉིས་ལ་མཁས་པ་རྣམས། །རྒྱལ་བའི་སྲས་རྣམས་སྒོམ་པར་བྱེད། ། ཅེས་
གསུངས་པའི་ཕྱིར། (འདོད་ན།) ཆོས་ཀྱི་བདག་མེད་ཆོས་ཅན། ཉན་རང་གིས་
】 7 ]



་པར་མ་
ཀུན་མཁྱེན་དགོངས་རྒྱན་དེབ་ཕྲེང་བདུན་པ།
མ་རྟོགས་པ་ཡིན་པར་ཐལ། འདོད་པའི་ཕྱིར། (འདོད་ན།) ཆོས་ཀྱི་བདག་མེད་
ཆོས་ཅན། ཉན་རང་གིས་རྟོགས་པ་ཡིན་པར་ཐལ། མཚན་མ་མེད་པར་མ་རྟོགས་
པར་ཐར་བ་ཐོབ་པ་མེད་པའི་ཕྱིར། (མ་གྲུབ་ན།) དེ་མ་རྟོགས་པར་ཐར་བ་ཐོབ་
པ་མེད་པར་ཐལ། དེ་ལྟར་མེད་པ་དཔལ་མགོན་འཕགས་པ་ཀླུ་སྒྲུབ་ཀྱི་དགོངས་
པ་ཡིན་པའི་ཕྱིར། (རྟགས་མ་གྲུབ་ན།) དེ་ལྟར་ཡིན་པར་ཐལ། དེ་ཉིད་ཀྱིས་
མཛད་པའི་འཇིག་རྟེན་ལ
ད་ལས་འདས་པར་བསྟོད་པ་ལས། མཚན་མ་མེད་པར
རྟོགས་པར། ཁྱོད་ཀྱིས་ཐར་བ་མེད་པར་གསུངས། །དེ་ཕྱིར་ཁྱོད་ཀྱིས་ཐེག་ཆེན་
ལས། །དེ་ནི་ཚང་བར་བསྟན་པ་ལགས། །ཞེས་གསུངས་པའི་ཕྱིར། ། གཞན་
ཡང་ས་བཅུ་བའི་མདོ་ལས་ཉན་རང་གཉིས་ས་དང་པོའི་བློས་ཟིལ་གྱིས་མི་གནོན་
པར་གསུངས་པ་སོགས་ལ་དཔྱད་པར་བྱའོ། །
༈ རིགས་གནས་ཚུལ་དང་སྣང་ཚུལ་སོགས་གང་ཡིན་དཔྱད་པའི་སྒོ་ནི། རིགས་
ཆོས་ཅན། གནས་ཚུལ་གྱི་དབང་དུ་བྱས་པ་ཡིན་པར་ཐལ། གནས་ཚུལ་མཐར་
ཐུག་ཡིན་པའི་ཕྱིར། (མ་གྲུབ་ན།》རིགས་ཆོས་ཅན། གནས་ཚུལ་མཐར་ཐུག་
ཡིན་པར་ཐལ། ཆོས་ཉིད་ཡིན་པའི་ཕྱིར༔ (མ་གྲུབ་ན།) རིགས་ཆོས་ཅན། ཆོས་
ཉིད་ཡིན་པར་ཐལ། ཆོས་ཉིད་ལ་རིགས་འཇོག་པ་ཡིན་པའི་ཕྱིར། (མ་གྲུབ་ན།)
དེ་ཡིན་པར་ཐལ། དེ་ཡིན་པ་ཉ་དབོན་ཀུན་དགའ་དཔལ་གྱི་དགོངས་པ་ཡིན་
པའི་ཕྱིར། (མ་གྲུབ་ན།) དེ་ ཡིན་པར་ཐལ། དེ་ཉིད་ཀྱིས་མཛད་པའི་ཉ་ཊཱིཀ
ཡིད་ཀྱི་མུན་སེལ་ལས། དེས་ན་ཆོས་ཉིད་ལ་རིགས་ཞེས་བྱ་སྟེ། ཞེས་གསུངས་
པའི་ཕྱིར།( འདོད་ན།》རིགས་ཆོས་ཅན། གནས་ཚུལ་གྱི་དབང་དུ་བྱས་པ་ཡིན་
] 8 [}



ལ་གོ་བསྟུན་
མཐའ་བྲལ་དབུ་མའི་དོགས་གཅོད།
པར་ ཐལ། འདོད་ པའི་ ཕྱིར། (འདོད་ན།)རིགས་ཆོས་ཅན། གནས་ཚུལ་གྱི་
དབང་དུ་བྱས་པ་མ་ཡིན་པར་ཐལ། སྣང་ཚུལ་གྱི་དབང་དུ་བྱས་པ་ཡིན་པའི་ཕྱིར།
(མ་གྲུབ་ན།)
རིགས་ཆོས་ཅན། སྣང་ཚུལ་གྱི་དབང་དུ་བྱས་པ་ཡིན་པར་ཐལ།
དེ་ལྟར་ཡིན་པ་ཐམས་ཅད་མཁྱེན་པ་ཏཱ་ར་ནཱ་ཐའི་དགོངས་པ་ཡིན་པའི་ཕྱིར། (མ་
གྲུབ་ན།) དེ་ལྟར་ཡིན་པར་ཐལ། དེ་ཉིད་ཀྱིས་མཛད་པའི་ཐེག་མཆོག་ཤིན་ཏུ་
རྒྱས་པའི་དབུ་མ་རྣམ་པར་ངེས་པ་ལས། རྣལ་འབྱོར་ཅན་གྱི་བློ་ལ་
ནས། །དེ་ནི་རིགས་ཡིན་དེ་ནི་ཁམས་ཀྱང་ཡིན། །ཞེས་གསུངས་པའི་ཕྱིར། (འདོད་
ན།) རིགས་ཆོས་ཅན། སྣང་ཚུལ་གྱི་དབང་དུ་བྱས་པ་ཡིན་པར་ཐལ། འདོད་
པའི་ཕྱིར། (འདོད་ན།) རིགས་ཆོས་ཅན། ཀུན་རྫོབ་བདེན་པ་ཡིན་པར་ཐལ།
འདོད་པའི་ཕྱིར། (འདོད་ན།) རིགས་ཆོས་ཅན། ཀུན་རྫོབ་བདེན་པ་མ་ཡིན་
པར་ཐལ། དོན་དམ་བདེན་པ་ཡིན་པའི་ཕྱིར། (མ་གྲུབ་ན།) དེ་ཡིན་པར་ཐལ།
རིགས་ལ་སོགས་པའི་མཚན་ཉིད་རྣམ་པ་དགུ་པོ་ཆོས་ཀྱི་དབྱིངས་ཀྱི་མཚན་ཉིད་
ཡིན་པའི་ཕྱིར། (མ་གྲུབ་ན།) དེ་ལྟར་ཡིན་པར་ཐལ། དེ་ལྟར་ཡིན་པ་རྗེ་ཏཱ་ར་
ནཱ་ཐའི་དགོངས་པ་ཡིན་པའི་ཕྱིར། (མ་གྲུབ་ན།) དེ་ཡིན་པར་ཐལ། དེ་ཉིད་ཀྱི་
གསུང་ཟིན་བྲིས་སུ་བཏབ་པ་ཐེག་མཆོག་ཊཱིཀ་ཟིན་ལས། དེ་ལྟར་ན་དགུ་པོ་དེ་
རྣམས་ནི་ཆོས་དབྱིངས་མཚན་ཉིད་དོ། །ཞེས་གསུངས་པའི་ཕྱིར། །(འདོད་ན།)
རིགས་ཆོས་ཅན། ཆོས་དབྱིངས་ཀྱི་མཚན་ཉིད་ཡིན་པར་ཐལ། འདོད་པའི་ཕྱིར།
(འདོད་ན།) རིགས་ཆོས་ཅན། ཆོས་དབྱིངས་ཀྱི་མཚན་ཉིད་མ་ཡིན་པར་ཐལ།
སྣང་ཚུལ་གྱི་དབང་དུ་བྱས་ནས་ཁྱད་ཆོས་གསུམ་ལྡན་དུ་བཞག་པ་ཡིན་པའི་ཕྱིར།
1 81



ཀུན་མཁྱེན་དགོངས་རྒྱན་དེབ་ཕྲེང་བདུན་པ།
(མ་གྲུབ་ན།) དེ་ལྟར་ཡིན་པར་ཐལ། དེ་ཡིན་པ་རྗེ་ཏཱ་ར་ནཱ་ཐའི་དགོངས་པ་ཡིན་
པའི་ཕྱིར། (མ་གྲུབ་ན།) དེ་ཡིན་པར་ཐལ། དེ་ཉིད་ཀྱིས་མཛད་པའི་ཐེག་མཆོག་
དབུ་མ་ལས། ཐོག་མེད་དུས་ནས་བརྒྱུད་དེ་འོངས་པ་དང་། །ཆོས་ཉིད་ཀྱིས་ཐོབ་
སྐྱེ་མཆེད་དྲུག་གི་ཆོས། །དེ་འདྲ་བ་ཞེས་ཁྱད་ཆོས་གསུམ་ལྡན་པར། ། གསུངས་
དང༌། ཞེས་གསུངས་པའི་ཕྱིར། དེ་ལྟར་དཔྱད་པར་བྱའོ། །
༈ དྲི་བཅས་ཀྱི་ཆོས་ཉིད་ཡོད་མེད་དཔྱད་སྒོ་ནི། ཐེག་མཆོག་དབུ་མའི་ཟིན་བྲིས་
ལས། ཆོས་ཉིད་དེ་ལ་གློ་བུར་གྱི་དྲི་མས་ནམ་ཡང་གོས་མ་མྱོང་བའི་ཕྱིར་ཆོས་
ཉིད་རང་བཞིན་གྱིས་རྣམ་པར་དག་པ་ཡིན་ཏེ། ཞེས་སོགས་ཀྱི་དོན་ལ་དཔྱད་པ་
ལ། འོ་ན་ཆོས་ཉིད་ཡིན་ན་དྲི་མེད་ཀྱི་ཆོས་ཉིད་ཡིན་པས་ཁྱབ་པར་ཐལ། ལུང་
དེའི་ཕྱིར། (འདོད་ནུ།) དྲི་བཅས་ཀྱི་ཆོས་ཉིད་མེད་པར་ཐལ། འདོད་པའི་ཕྱིར།
(འདོད་ན།) དྲི་བཅས་ཀྱི་ཆོས་ཉིད་ཆོས་ཅན། ཡོད་པར་ཐལ། ཁྱོད་ལ་ལྟོས་ནས་
སེམས་ཅན་རྣམས་དེ་བཞིན་གཤེགས་པའི་སྙིང་པོ་ཅན་དུ་བཞག་པ་ཡིན་པའི་
ཕྱིར། (རྟགས་མ་གྲུབ་ན།) དེ་ལྟར་ཡིན་པར་ཐལ། དེ་ཡིན་པ་ས་གསུམ་བརྙེས་
པ་འཕགས་པ་ཐོགས་མེད་ཀྱི་དགོངས་པ་ཡིན་པའི་ཕྱིར། (རྟགས་མ་གྲུབ་ན།)
དེ་ཡིན་པར་ཐལ། དེ་ཉིད་ཀྱིས་མཛད་པའི་རྒྱུད་བླ་ཐོགས་འགྲེལ་ལས། དྲི་མ་
དང་བཅས་པའི་དེ་བཞིན་ཉིད་ཀྱི་དབང་དུ་མཛད་ནས་སེམས་ཅན་ཐམས་ཅད་
ནི་དེ་བཞིན་གཤེགས་པའི་སྙིང་པོ་ཅན་ནོ། །ཞེས་གསུངས་པའི་ཕྱིར། (འདོད་
ན།) དྲི་བཅས་ཀྱི་དེ་བཞིན་ཉིད་ཆོས་ཅན། ཡོད་པར་ཐལ། འདོད་པའི་ཕྱིར།
(འདོད་ན།) དྲི་བཅས་ཀྱི་དེ་བཞིན་ཉིད་མེད་པར་ཐལ། ཆོས་ཉིད་ཡིན་ན་དྲི་མེད་
} 8 2



མཐའ་བྲལ་དབུ་མའི་དོགས་གཅོད།
ཀྱི་དེ་བཞིན་ཉིད་ཡིན་པས་ཁྱབ་པའི་ཕྱིར། (རྟགས་མ་གྲུབ་ན།) དེ་ལྟར་
ཁྱབ་པར་ཐལ། དེ་ཁྱབ་པ་རྗེ་ཏཱ་ར་ནཱ་ཐའི་དགོངས་པ་ཡིན་པའི་ཕྱིར། (མ་གྲུབ་
ན།) དེ་ཡིན་པར་ཐལ། དེ་ཉིད་ཀྱིས་མཛད་པའི་བསྟན་བཅོས་སྙིང་པོ་ལས།
དེ་བཞིན་ཉིད་ལ་དྲི་བཅས་ནམ་ཡང་མེད། །ཅེས་གསུངས་པའི་ཕྱིར། (འདོད་
ན།) འོ་ན་དྲི་བཅས་ཀྱི་དེ་བཞིན་ཉིད་མེད་པར་ཐལ། འདོད་པའི་ཕྱིར། (འདོད་
ན།) དྲི་བཅས་ཆོས་ཅན། ཁྱོད་ཀྱི་ཆོས་ཉིད་ཡོད་པར་ཐལ། ཁྱོད་གཞི་གྲུབ་པའི་
ཕྱིར། (མ་ཁྱབ་ན།) འོ་ན་སེམས་ཅན་ཆོས་ཅན། ཁྱོད་ཀྱི་ཆོས་ཉིད་མེད་པར་ཐལ།
ཅིའི་ཕྱིར་ཞེ་ན།) འོ་ན་སེམས་ཅན་ཆོས་ཅན། ཁྱོད་ཀྱི་ཆོས་ཉིད་ཡོད་དེ། རྟགས་
ཁོད། (གཞི་གྲུབ་པའི་ཕྱིར་ཟེར་ན།) འོ་ན་དྲི་བཅས་ཆོས་ཅན། ཁྱོད་ཀྱི་ཆོས་ཉིད་
ཡོད་པར་ཐལ། གཞི་གྲུབ་པའི་ཕྱིར། ཁྱབ་པ་ཁས། (འདོད་ན།) དྲི་བཅས་ཀྱི་
ཆོས་ ཉིད་ ཡོད་ པར་ ཐལ། འདོད་ པའི་ ཕྱིར། (འདོད་ ན།)ཞེས་ དེ་ ལྟར་ རིགས་
འཕྲུལ་སྤྲོ་བར་བྱའོ། །
༈ རྒྱས་འགྱུར་གྱི་རིགས་ཆོས་ཉིད་དང་འདུས་བྱས་གང་ཡིན་ལ་དཔྱད་སྒོ་ནི།
ཆོས་ཉིད་ཆོས་ཅན། རིགས་ཡིན་པར་ཐལ། བདེ་གཤེགས་སྙིང་པོ་ཡིན་པའི་ཕྱིར།
(འདོད་ན།) ཆོས་ཉིད་ཆོས་ཅན། རང་བཞིན་གནས་རིགས་དང་
ནས་རིགས་དང་རྒྱས་འགྱུར་གྱི་
རིགས་གཉིས་ཀ་ཡིན་པར་ཐལ། (ཅིའི་ཕྱིར་ཞེ་ན།) དེ་ལྟར་ཡིན་པར་ཐལ། དེ་ལྟར་
ཡིན་པ་ཀུན་མཁྱེན་ཇོ་ནང་བ་ཆེན་པོ་དོལ་པོ་བ་ཤེས་རབ་རྒྱལ་མཚན་གྱི་དགོངས་
པ་ཡིན་པའི་ཕྱིར། (རྟགས་མ་གྲུབ་ན།) དེ་ཡིན་པར་ཐལ། དེ་ཉིད་ཀྱིས་མཛད་
པའི་ཕར་ཕྱིན་མདོ་ལུགས་མ་ལས། ཆོས་ཀྱི་དབྱིངས་ཉིད་སྔོན་རྒྱུའི་གནས་སྐབས་
I 8 3



ཀུན་མཁྱེན་དགོངས་རྒྱུན་དེབ་ཕྲེང་བདུན་པ།
ན་ རིགས་རྣམ་པ་གཉིས་དང་། ཞེས་གསུངས་པའི་ཕྱིར། (འདོད་ན།） ཆོས་ཉིད་
ཆོས་ཅན། རང་བཞིན་གནས་རིགས་དང་རྒྱས་འགྱུར་གྱི་རིགས་གཉིས་ཀ་ཡིན་
པར་ཐལ། འདོད་པའི་ཕྱིར། (འདོད་ན།) ཆོས་ཉིད་ཆོས་ཅན། རྒྱསོ་འགྱུར་གྱི་
རིགས་ཡིན་པར་ཐལ། འདོད་པའི་ཕྱིར། (འདོད་ན།) ཆོས་ཉིད་ཆོས་ཅན། འདུས་
བྱས་ཡིན་པར་ཐལ། རྒྱུས་འགྱུར་གྱི་རིགས་ཡིན་པའི་ཕྱིར། (མ་ཁྱབ་ན།)ཁྱབ་
པ་ཡོད་པར་ཐལ། རྒྱས་འགྱུར་གྱི་རིགས་ཡིན་ན་བྱང་ཆུབ་ཀྱི་རྒྱུར་གྱུར་བའི་དགེ་
བ་འདུས་བྱས་ཡིན་པས་ཁྱབ་པའི་ཕྱིར། (མ་གྲུབ་ན།) རྒྱས་འགྱུར་གྱི་རིགས་
ཡིན་ན་བྱང་ཆུབ་ཀྱི་རྒྱུར་གྱུར་བའི་དགེ་བ་འདུས་བྱས་ཡིན་པས་ཁྱབ་པར་ཐལ།
དེ་རྒྱུས་འགྱུར་གྱི་རིགས་ཀྱི་མཚན་ཉིད་ཡིན་པའི་ཕྱིར། (མ་གྲུབ་ན།) དེ་ལྟར་
ཡིན་པར་ཐལ། དེ་ལྟར་ཡིན་པ་འཇམ་པའི་དབྱངས་དངོས་ཉ་དབོན་ཀུན་དགའ་
དཔལ་གྱི་དགོངས་པ་ཡིན་པའི་ཕྱིར། (མ་གྲུབ་ན། དེ་ཡིན་པར་ཐལ། དེ་ཉིད་
ཀྱིས་མཛད་པའི་ཉ་ཊིཀ་ཡིད་ཀྱི་མུན་སེལ་ལས། མཚན་ཉིད་ནི། བྱང་ཆུབ་ཀྱི་
རྒྱུར་གྱུར་པའི་དགེ་བ་འདུས་ བྱས་སོ། །ཞེས་གསུངས་པའི་ཕྱིར། (འདོད་ན།)
རྒྱུས་འགྱུར་གྱི་རིགས་ཆོས་ཅན། འདུས་བྱས་ཡིན་པར་ཐལ། འདོད་པའི་ཕྱིར།
(འདོད་ན།) ཆོས་ཉིད་ཆོས་ཅན། འདུས་བྱས་ཡིན་པར་ཐལ། རྒྱས་འགྱུར་གྱི་
རིགས་ཡིན་པའི་ཕྱིར། (མ་གྲུབ་ན།) ཆོས་ཉིད་ཆོས་ཅན། རྒྱས་འགྱུར་གྱི་རིགས་
ཡིན་པར་ཐལ། རིགས་རྣམ་པ་གཉིས་ཀ་ཡིན་པའི་ཕྱིར། (མ་གྲུབ་ན།) རང་
བཞིན་གནས་རིགས་དང་རྒྱས་འགྱུར་གྱི་རིགས་གཉིས་ཀ་ཡིན་པར་ཐལ། དེ་ལྟར་
ཡིན་པ་ཀུན་མཁྱེན་ཇོ་ནང་བ་ཆེན་པོ་དོལ་བོ་པ་ཤེས་རབ་རྒྱལ་མཚན་གྱི་དགོངས་
， 9 f



མཐའ་བྲལ་དབུ་མའི་དོགས་གཅོད།
པ་ཡིན་པའི་ཕྱིར། (རྟགས་མ་གྲུབ་ན།) དེ་ཡིན་པར་ཐལ། དེ་ཉིད་ཀྱིས་མཛད་
པའི་ཕར་ཕྱིན་མདོ་ལུགས་མ་ལས། མཆོག་དེ་ཉིད་ཀྱི་ངོ་བོ་རང་བཞིན་དང་རྒྱས་
པའི་རིགས་སུ་བསྟན་ཏེ། ཞེས་གསུངས་པའི་ཕྱིར། ཞེས་ལས་དང་པོ་བ་ལ་དཔྱད་
སྒོ་ཙམ་ཡིན་ནོ། །
༈ ཀུན་རྫོབ་ཀྱི་ཆོས་རྣམས་སྤྲོས་བྲལ་ཡིན་མིན་ལ་དཔྱད་སྒོ་ནི། ཀུན་རྫོབ་
རྣམས་སྤྲོས་བྲལ་མ་ཡིན་པར་ཐལ། གཟུང་འཛིན་གྱི་སྤྲོས་པ་དང་བཅས་པ་ཡིན་
པའི་ཕྱིར། (འདོད་ན།) ཀུན་རྫོབ་རྣམས་སྤྲོས་བྲལ་མ་ཡིན་པར་ཐལ། འདོད་
པའི་ཕྱིར། འདོད་ན།) ཀུན་རྫོབ་རྣམས་སྤྲོས་བྲལ་དུ་ཤེས་པའི་ཤེས་རབ་མེད་
པར་ཐལ། འདོད་པའི་ཕྱིར། (འདོད་ན། ཀུན་རྫོབ་རྣམས་སྤྲོས་བྲལ་དུ་ཤེས་
པའི་ཤེས་རབ་ཡོད་པར་ཐལ། དེ་འདྲའི་ཤེས་རབ་རང་སྟོང་བའི་རྒྱུད་ལ་ཡོད་
པའི་ཕྱིར། (མ་གྲུབ་ན།) དེ་ཡོད་པར་ཐལ། དེ་ཡོད་པ་ཐམས་ཅད་མཁྱེན་
ཏཱ་ར་ནཱ་ཐའི་དགོངས་པ་ཡིན་པའི་ཕྱིར། (མ་གྲུབ་ན།) དེ་ཡིན་པར་ཐལ། རྗེ་
དེ་ཉིད་ཀྱི་གསུང་ཟིན་བྲིས་སུ་བཏབ་པ་ཐེག་མཆོག་ཊིཀ་ཟིན་ལས། རང་སྟོང་
བ་རྣམས་ཆོས་ཐམས་ཅད་སྤྲོས་བྲལ་དུ་ཤེས་པའི་ཤེས་རབ་དང༌། ཞེས་གསུངས་
པའི་ཕྱིར། བློ་གསར་དག་ལ་དཔྱད་སྒོ་ཙམ་མོ། །
༈ འཁོར་འདས་གཉིས་ཀའི་གཞི་གང་ཡིན་སོགས་ལ་དཔྱད་པའི་སྒོ་ནི། དབྱིངས་
ཉིད་ཀུན་གཞི་ཡེ་ཤེས་སུ་སྐྱེས་བུ་དམ་པ་རྣམས་ཀྱི་དགོངས་སོ། །ཞེས་སོགས་
གསུངས་པ་ལ། དབྱིངས་ཉིད་ཀུན་གཞི་ཡིན་པར་ཐལ། འདོད་པའི་ཕྱིར། (འདོད་
ན།) དབྱིངས་ཆོས་ཅན། འཁོར་འདས་གཉིས་ཀའི་གཞི་ཡིན་པར་ཐལ། ཀུན་
] 8 5



ཀུན་མཁྱེན་དགོངས་རྒྱུན་དེབ་ཕྲེང་བདུན་པ།
གཞི་ཡིན་པའི་ཕྱིར། རྟགས་ཁས། (འདོད་ན།) དབྱིངས་ཆོས་ཅན། གཉེན་པོ་
ཟག་མེད་དང་། སྤང་བྱ་གཉིས་ཀའི་གཞི་ཡིན་པར་ཐལ། འཁོར་འདས་གཉིས་
ཀའི་གཞི་ཡིན་པར་འདོད་པའི་ཕྱིར༔ (འདོད་ན།) དབྱིངས་ཆོས་ཅན། འགལ་
བའི་ཆོས་གཉིས ཀྱི་གཞི་ཡིན་པར་ཐལ། འདོད་པའི་ཕྱིར། (འདོད་ན།) དབྱིངས་
ཆོས་ཅན། འགལ་བའི་ཆོས་གཉིས་ཀའི་གཞི་མ་ཡིན་པར་ཐལ། འགལ་བའི་
ཆོས་གཉིས་ཀའི་རྟེན་གཅིག་པ་མི་སྲིད་པའི་ཕྱིར། (མ་གྲུབ་ན།) དེ་ལྟར་མི་སྲིད་
པར་ཐལ། དེ་མི་སྲིད་པ་རྟོན་པ་བཞི་ལྡན་ཀུན་མཁྱེན་ཤེས་རབ་རྒྱལ་མཚན་གྱི་
དགོངས་པ་ཡིན་པའི་ཕྱིར། (མ་གྲུབ་ན།) དེ་ཡིན་པར་ཐལ། དེ་ཉིད་ཀྱིས་མཛད་
པའི་ཕར་ཕྱིན་མདོ་ལུགས་མ་ལས། འགལ་བ་དག་རྟེན་གཅིག་པར་མི་འཐད་
པའི་ཕྱིར་ཏེ། གྲང་བ་དང་དྲོ་བའི་རེག་པ་རྟེན་གཅིག་པར་མི་འཐད་པ་བཞིན་
ནོ། ། ཞེས་ གསུངས་ པའི་ཕྱིར། (འདོད་ན།) དབྱིངས་ཆོས་ཅན། སྤང་གཉེན་
གཉིསཀའི་རྟེན་མ་ཡིན་པར་ཐལ། འདོད་པའི་ཕྱིར། (འདོད་ན།) དབྱིངས་ཆོས་
ཅན། འཁོར་འདས་གཉིས་ཀའི་རྟེན་མ་ཡིན་པར་ཐལ། འདོད་པའི་ཕྱིར། (འདོད་
ན།) དབྱིངས་ཆོས་ཅན། འཁོར་འདས་གཉིས་ཀའི་རྟེན་ཡིན་པར་ཐལ། དེ་ལྟར་
ཡིན་པ་ཐམས་ཅད་མཁྱེན་པ་ཏཱ་ར་ནཱ་ཐའི་དགོངས་པ་ཡིན་པའི་ཕྱིར། (མ་གྲུབ་
ན།) དེ་ཡིན་པར་ཐལ། རྗེ་དེ་ཉིད་ཀྱིས་མཛད་པའི་ཐེག་མཆོག་དབུ་མ་རྣམ་པར་
ངེས་པ་ལས། འཁོར་འདས་ཀུན་གྱི་གཞི་ཡིན་དོན་དམ་ཕྱིར། །ཞེས་གསུངས་
པའི་ཕྱིར། (འདོད་ན།) དབྱིངས་ཆོས་ཅན། འཁོར་འདས་གཉིས་ཀའི་གཞི་ཡིན་
པར་ཐལ། འདོད་པའི་ཕྱིར། (འདོད་ན།） དབྱིངས་ཆོས་ཅན། གཉེན་པོ་ཟག་
1 9 ;



མཐའ་བྲལ་དབུ་མའི་དོགས་གཅོད།
མེད་དང༌། སྤང་བྱ་གཉིས་ཀའི་གཞི་ཡིན་པར་ཐལ། འཁོར་འདས་གཉིས་ཀའི་
གཞི་ཡིན་པར་འདོད་པའི་ཕྱིར། (འདོད་ན།) དེ་གཉིས་ཀའི་གཞི་རྟེན་གཅིག་
མ་ཡིན་པར་ཐལ། སྣང་མུན་གྱི་རྟེན་གཅིག་མི་རུང་བ་བཞིན་སྤང་གཉེན་གཉིས་
ཀྱི་རྟེན་སོ་སོ་ནས་བཞག་དགོས་པའི་ཕྱིར། (མ་གྲུབ་ན།) དེ་ལྟར་ཡིན་པར་ཐལ།
དེ་ཡིན་ པ་གངས་ཅན་ཤིང་རྟའི་སྲོལ་འབྱེད་ཀུན་མཁྱེན་ཤེས་རབ་རྒྱལ་མཚན་
གྱི་དགོངས་པ་ཡིན་པའི་ཕྱིར། (མ་གྲུབ་ན།) དེ་ཡིན་པར་ཐལ། དེ་ཉིད་ཀྱིས་
མཛད་པའི་ཕར་ཕྱིན་མདོ་ལུགས་མ་ལས། སྣང་བ་དང་མུན་པའི་རྟེན་གཅིག་ཏུ་
མི་རུང་བ་བཞིན་དུ་སྤུང་བྱ་དང་གཉེན་པོའི་ཆོས་དག་འཇུག་པའི་རྟེན་ཀུན་གཞི་
གཉིས་ ཡོད་པའི་ ཕྱིར། ཞེས་གསུངས་པའི་ཕྱིར། (འདོད་ན།) ཀུན་གཞི་རྣམ་
ཤེས་ཆོས་ཅན། འཁོར་བ་ལས་རྣམ་བྱང་ཟག་མེད་ཀྱི་ས་བོན་གྱི་རྟེན་མ་ཡིན་པར་
ཐལ། འདོད་པའི་ ཕྱིར། (འདོད་ན།) ཀུན་གཞི་རྣམ་ཤེས་དེ་ཟག་མེད་ཀྱི་ ས་
བོན་གྱི་རྟེན་ཡིན་ པར་ཐལ། དེ་ལྟར་ཡིན་པ་ཐམས་ཅད་མ་
ཅད་མཁྱེན་པ་ཏཱ་ར་ནཱ་ཐའི་
དགོངས་ པ་ ཡིན་པའི་ཕྱིར། (མ་གྲུབ་ན།） དེ་ཡིན་པར་ཐལ། རྗེ་དེ་ཉིད་ཀྱིས་
མཛད་པའི་ཐེག་མཆོག་དབུ་མ་རྣམ་པར་ངེས་པ་ལས། འཁོར་དང་ལམ་གྱི་གཞི་
གྱུར་ཀུན་གཞི་སྟེ། །ཞེས་དང་། དེའི་ཟིན་བྲིས་ལས། ཟག་པ་མེད་པའི་ས་བོན་
ནི། ཀུན་གཞི་རྣམ་ཤེས་ཀྱི་སྟེང་དུ་བཞག་པ་ཡིན་ལ། ཞེས་གསུངས་པའི་ཕྱིར།
(འདོད་ན།) ཀུན་གཞི་རྣམ་ཤེས་ཟག་མེད་ཀྱི་ས་བོན་གྱི་རྟེན་ཡིན་པར་ཐལ།
འདོད་པའི་ཕྱིར། (འདོད་ན།) ཀུན་གཞི་རྣམ་ཤེས་ཟག་མེད་ཀྱི་ས་བོན་གྱི་རྟེན་
མ་ཡིན་པར་ཐལ། ཟག་མེད་ཀྱི་ས་བོན་དེ་དེའི་གཉེན་པོའི་ས་བོན་ཡིན་པའི་ཕྱིར།
ཟླ 8 ཌ



ཁབ ， ， - -• • •༔ བt-
ཀུན་མཁྱེན་དགོངས་རྒྱུན་དེབ་ཕྲེང་བདུན་པ།
(མ་ཁྱབ་ན།) དེ་ལ་ཁྱབ་པ་ཡོད་པར་ཐལ། དེ་ལྟར་ཁྱབ་པ་འཕགས་པ་ཐོགས་
མེད་ཀྱི་དགོངས་པ་ཡིན་པའི་ ཕྱིར། (མ་གྲུབ་ན།) དེ་ཡིན་པར་ཐལ། དེ་ཉིད་
ཀྱིས་མཛད་པའི་ཐེག་བསྡུས་ལས། དེ་ནི་ཀུན་གཞི་རྣམ་པར་ཤེས་པ་ལ་མ་ཡིན་
ཏེ། དེའི་གཉེན་པོའི་ས་བོན་ཉིད་ཡིན་པའི་ཕྱིར། ཞེས་གསུངས་པའི་ཕྱིར། རིགས་
པའི་སྒོ་བརྒྱ་འབྱེད་པའི་ས་བོན་ཡིན་ནོ།།
༈ ཤེར་ཕྱིན་བྱམས་ཞུས་ལེའུ་བཀའ་བར་ཐ་གང་ཡིན་སོགས་ལ་དཔྱད་པའི་སྒོ་ནི།
བཀའ་བསྡུ་བཞི་བ་ལས། སྙིང་པོའི་མདོ་ལྔ་མདོ་བཅུ་ལ་སོགས་སུ། །ཞེས་སོགས་
ཀྱི་སྐབས་སུ་ཤེར་ཕྱིན་བྱམས་ཞུས་ཀྱི་ལེའུ་ཆོས་ཅན། ངེས་དོན་གྱི་མདོ་ཡིན་པར་
ཐལ། ངེས་དོན་མདོ་བཅུའི་གཉིས་པ་ཡིན་པའི་ཕྱིར།（འདོད་ན།) ཤེར་ཕྱིན་
བྱམས་ཞུས་ཀྱི་ལེའུ་ཆོས་ཅན། ངེས་དོན་གྱི་མདོ་མ་ཡིན་པར་ཐལ། དྲང་དོན་
ཀྱི་མདོ་ཡིན་པའི་ཕྱིར། (མ་གྲུབ་ན།) དེ་ཡིན་པར་ཐལ། འཁོར་ལོ་བར་བ་ཡིན་
པའི་ཕྱིར། (མ་ཁྱབ་ནུ།) ཁྱབ་པར་ཐལ། དེ་ལྟར་ཁྱབ་པ་བདག་ཅག་གི་སྟོན་
པ་མཉམ་མེད་ཐུབ་པའི་དབང་པོའི་དགོངས་པ་ཡིན་པའི་ཕྱིར། (མ་གྲུབ་ན།)
དེ་ཡིན་པར་ཐལ། དེ་ཉིད་ཀྱིས་མཛད་པའི་མདོ་སྡེ་དགོངས་འགྲེལ་ལས། ཆོས་
ཀྱི་འཁོར་ལོ་གཉིས་པ་བསྐོར་ཏེ། བཅོམ་ལྡན་འདས་ཀྱིས་ཆོས་ཀྱི་འཁོར་ལོ་བསྐོར་
བ་དེ་ཡང་བླ་ན་མཆིས་པ། སྐབས་མཆིས་པ་དྲང་པའི་དོན་རྩོད་པའི་གཞིའི་གནས་
སུ་གྱུར་པ་ལགས་ཀྱི། ཞེས་གསུངས་པའི་ཕྱིར། (འདོད་ན།) ཤེར་ཕྱིན་བྱམས་
ཞུས་ ཀྱི་ལེའུ་ཆོས་ཅན། ངེས་དོན་གྱི་མདོ་མ་ཡིན་པར་ཐལ། འདོད་པའི་ཕྱིར།
འདོད་ན།) ཤེར་ཕྱིན་བྱམས་ཞུས་ཀྱི་ལེའུ་ཆོས་ཅན། ངེས་དོན་གྱི་མདོ་ཡིན་པར་
] 8 8



མཐའ་བྲལ་དབུ་མའི་དོགས་གཅོད།
ཐལ། ངེས་དོན་མདོ་བཅུའི་གཉིས་པ་དེ་ཡིན་པའི་ཕྱིར། (མ་གྲུབ་ན།） དེ་ཡིན་
པར་ཐལ། དེ་ལྟར་ཡིན་པ་ཀུན་མཁྱེན་དོལ་བོ་བ་ཤེས་རབ་རྒྱལ་མཚན་གྱི་དགོངས་
པ་ཡིན་པའི་ཕྱིར། (མ་གྲུབ་ན།) དེ་ཡིན་པར་ཐལ། དེ་ཉིད་ཀྱི་གསུང་རབ་ལས།
བྱང་ཆུབ་སེམས་དཔའི་བསླབ་པ་རབ་ཏུ་དབྱེ་བའི་ལེའུ་ཆ་བཅུ་གཉིས་བྱམས་ཞུས་
སུ་གྲགས་པ་གཉིས་གཅིག་ཏུ་བསྡུས་པ། ཞེས་གསུངས་པའི་ཕྱིར། (འདོད་ན།)
གཞན་ ཡང་གཞན་ སྟོང་ དབུ་མའི་རྒྱུན་ལས། བར་བར་ དོན་དམ་ དབྱིངས་ སོགས་
འགོག་ན་ནི། །བྱམས་ཞུས་ སོགས་ དང་ནང་ འགལ་ ཡོད་པར་ འགྱུར། །ཞེས་ དང༌ །
ཤེར་སྙིང་ཚིག་འགྲེལ་ལས། དང་པོ་དང་བར་བ་ནས་ཀྱང་སྒྲས་ཟིན་ལ་གསལ་
བར་སྟོན་པའི་ཚིག་ཅི་རིགས་པ་ནི་ཡོད་དོ། །ཞེས་དང་། ཡང་ཀུན་མཁྱེན་གྱི་གསུང་
ལས། ངེས་དོན་མདོ་ལྔ་ནི། ཤེར་ཕྱིན་ལྔ་བརྒྱ་བ་དང༌། ཞེས་དང་། ཆོས་འབྱུང་
རིན་པོ་ཆེའི་གཏེར་ལས། དུས་དང་པོར་གསུངས་པ་བདེན་བཞིའི་ཆོས་འཁོར།
བར་ཏུ་གསུངས་པ་མཚན་ཉིད་མེད་པའི་ཆོས་འཁོར་ཐ་མར་གསུངས་པ་དོན་རྣམ་
པར་ངེས་པའི་ཆོས་འཁོར། དེ་གསུམ་དུ་དགོངས་འགྲེལ་དུ་བཤད་དོ། །ཞེས་
སོ། །ས་བཟང་གི་རྒྱུད་བླའི་འགྲེལ་བ་ལས། བཀའ་དང་པོ་བདེན་བཞིའི་ཆོས་
ཀྱི་འཁོར་ལོ་ལོ་བདུན། ཞེས་དང་། བཀའ་བར་བ་མཚན་ཉིད་མེད་པའི་ཆོས་
ཀྱི་འཁོར་ལོ་ལོ་བཅུ། ཞེས་དང་། བཀའ་ཐ་མ་དོན་དམ་རྣམ་པར་ངེས་པའི་ཆོས་
ཀྱི་ འཁོར་ ལོ་ལོ་སུམ་བཅུའི་བར་ཏུ་བསྐོར་བས། ཞེས་གསུངས་སོ། ། ཚུལ་
གཉིས་རྣམ་འབྱེད་ལས། འཁོར་ལོ་རིམ་པ་གསུམ་པོ་འདི་ཡང་དུས་ཐོག་མཐའ་
ནི་མ་ཡིན་ཏེ། ཞེས་གསུངས་པ་སོགས་ལ་དཔྱད་པར་བྱའོ། །
]	2



ཀུན་མཁྱེན་དགོངས་རྒྱན་དེབ་ཕྲེང་བདུན་པ།
སྨྲས་པ།
དཔྱད་གསུམ་དག་པའི་ལུང་གི་རྒྱབ་རྟེན་བཅས། །
ཚུལ་གསུམ་རྟགས་ཀྱིས་དཔྱད་པའི་ཆོས་ཚུལ་ལ། །
ལེགས་བཤད་སྦྱང་བའི་སྐལ་བ་ཐོབ་སླད་དུ། །
བློ་གསར་སྐལ་བ་ཙམ་དུ་འདི་སྐད་སྨྲས། །
འདིར་འབད་རྣམ་དཀར་དགེ་རྩ་ཅི་མཆིས་པས། །
ལུང་རིགས་བྲལ་བའི་རྫུན་ལས་ངེས་གྲོལ་ནས། །
ཟབ་མོའི་གནས་རྣམས་ཇི་བཞིན་རབ་རྟོགས་ཏེ། །
རྣམ་པ་ཐམས་ཅད་མཁྱེན་པའི་སར་གནས་ཤོག །
ཅེས་ངེས་གསང་མཐའ་བྲལ་དབུ་མ་གཞན་སྟོང་གི་དོགས་གཅོད་ལུང་རིགས་རྡོ་
རྗེའི་གཟེགས་མ་ཞེས་བྱ་བ་འདི་ནི་རྒྱ་ནག་སྤོས་ངད་ལྡན་པའི་གྲོང་ཁྱེར་དུ་ཀ་ཐོག་
དགོན་ཆེན་གྱི་མཁན་གྲྭ་དུ་མ་ལ་དཔེ་ཁྲིད་ཀྱི་ཞོར་ལ་སྤྲང་འཁྱམས་པ་ངག་
དབང་དངོས་གྲུབ་དཔལ་གྱིས་སྔར་ལས་དང་བོ་བ་འགའ་ཞིག་ལ་ཕན་ཕྱིར་དུ་
རྟགས་གསལ་བསྒྲིགས་པ་འགའ་ཞིག་ཕྱོགས་གཅིག་ཏུ་བསྡུས་ནས་སྦྱར་བའོ། །
འདིས་ཀྱང་ལུང་རིགས་དང་ལྡན་པའི་བློ་གྲོས་ཟབ་གསལ་དང་ལྡན་པ་ཐོབ་པར་
གྱུར་ཅིག ། ། ། སརྦ་མངྒ་ལཾ།
1 ] [）



ཐལ་འགྱུར་གྱི་ཁུབ་སྒོ་རེ་བཞིའི་རེ་མིག
༄༅། །ཐལ་འགྱུར་གྱི་ཁྱབ་སྒོ་རེ་གཉིས་ཀྱི་རེ་མིག་བློ་གསལ་མིག་འབྱེད།
ཨང་གྲངས།
ཐལ་འགྱུར། །
.
༢
༣
གཟུགས་ཡིན་པར་ཐལ། དངོས་པོ་ཡིན་པའི་ཕྱིར།
མཚོན་བྱ་ཡིན་པར་ཐལ། ཡེམ་པོ་ཆོས་ཅན། རྟོག་པ་ཡིན་པའི་ཕྱིར། །
དངོས་པོ་ཡིན་པར་ཐལ། གཟུགས་ཡིན་པའི་ཕྱིར།
བྱས་པ་ཡིན་པར་ཐལ། བདག་མེད་ཡིན་པའི་ཕྱིར།
བྱས་པ་ཡིན་པར་ཐལ། གཟུགས་མ་ཡིན་པའི་ཕྱིར།
བདག་མེད་ཡིན་པར་ཐལ། བདག་མེད་མ་ཡིན་པའི་ཕྱིར།
འོ
༦
ཨང་། རྗེས་ | འགལ་
ཐུར་ ལྡོག་ རྗེས་ { འགལ་
ཐུར་ | ལྡོག་
ཕྱིན། |ཕྱིན། བཞི།
ཁུབ།
ཁུབ།
ཁུབ། | ཁུབ། ཕྱིན། ་ཕྱིན།
༡
༡
༣
༡
ܒ
༡
༣
༡༢
༢
༢
༢
。
༢
9
༣
༣
༡
༣
༣
༣
༡
༢。
༢
༢
༢༤
༣
༡
{
༣
༡
༡
༡༢
༦
༧
4
{
༢
19]



ཀུན་མཁྱེན་དགོངས་རྒྱུན་དེབ་ཕྲེང་བདུན་པ།
ཨང་གྲངས།
ཐལ་འགྱུར།
༡
༣
བདག་མེད་ཡིན་པར་ཐལ། རྟག་པ་ཡིན་པའི་ཕྱིར།
རྟག་དངོས་གཉིས་ཡིན་པར་ཐལ། དངོས་པོ་ཡིན་པའི་ཕྱིར་
གཟུགས་ཡིན་པར་ཐལ། དངོས་པོ་མ་ཡིན་པའི་ཕྱིར།
ཀ་བུམ་གཉིས་ཡིན་པར་ཐལ། བདག་མེད་ཡིན་པའི་ཕྱིར།
ཡོད་པ་ཡིན་པར་ཐལ། ཀ་བུམ་གཉིས་ཡིན་པའི་ཕྱིར།
ཀ་བུམ་གཉིས་ཡིན་པར་ཐལ། ཀ་བུམ་གཉིས་ཡིན་པའི་ཕྱིར།
4
ཨང་། | རྗེས་
འགལ་
ཐུར་ ལྡོག་ རྗེས་ འགལ་
ཁྱབ། ཁྱབ། །ཕྱིན། ཕྱིན།
ཐུར་ ལྡོག་ ། རེ་བཞི།
ཕྱིན། | ཕྱིན།
ཁྱབ། ། ཁྱབ།
༡
༤
༤
༢
༣༢
༣
༤
༦
༢
g
༢
༣༢
هر
༣
༣
༣
༣
༡
༢༠
༤
།
༥
༥
༥
༥
༦
༦
༦
{
༥
（༢
112



ཐལ་འགྱུར་གྱི་ཁུབ་སྒོ་རེ་བཞིའི་རེ་མིག
ཨང་གྲངས།
ཐལ་འགྱུར།
༡
༣
བྱས་པ་ཡིན་པར་ཐལ། བདག་མེད་པ་ཡིན་པའི་ཕྱིར།
བདག་མེད་ཡིན་པར་ཐལ། ཀ་བུམ་གཉིས་ཡིན་པའི་ཕྱིར།
བདག་མེད་མ་ཡིན་པར་ཐལ། ཀ་བུམ་གཉིས་མ་ཡིན་པའི་ཕྱིར།
བདག་མེད་ཡིན་པར་ཐལ། ཡོད་པ་ཡིན་པའི་ཕྱིར།
རྟག་དངོས་གཉིས་མ་ཡིན་པར་ཐལ། ཀ་བུམ་གཉིས་ཡིན་པའི་ཕྱིར།
བྱས་པ་ཡིན་པར་ཐལ། བྱས་པ་ཡིན་པའི་ཕྱིར།
《
ཨང་། རྗེས་ འགལ་
ཐུར་ །ལྡོག་ རྗེས་
འགལ་ } ཐུར་
ལོག་
རེ་
ཁྱོབ། ། ཁྱོབ།
ཁྱབ། ཁྱབ། །ཕྱིན། །ཕྱིན། ཕྱིན།
ཕྱིན། | བཞི།
༡
༢
༢
༤
༤
༢
༤
༢༤
༢
༧
J
{
JI
༥
(༢
༥
{
༥
{
༥
༢
༢
༦
༣༢
༥
g
|
༧
a
༧
(༢
༤
༤
༣༢
193



ཀུན་མཁྱེན་དགོངས་རྒྱུན་དེབ་ཕྲེང་བདུན་པ།
༈
༑ རྗེས་ཁྱབ་ཁྱབ་བ་སྒོ་བརྒྱད་ནང་གི་གཅིག་ཙམ་ངེས་པའི་ཐལ་
ལ་འགྱུར་དང་། ལྡོག་ཁྱབ་
ཁྱབ་བ་སྒོ་བརྒྱད་ནང་གི་གཅིག་ཙམ་ངེས་པའི་ཐལ་འགྱུར་གཉིས་ལ་མུ་བཞི་ཡོད་དེ། དང་
པོ་ནི། དངོས་པོ་དང་གཅིག་མ་ཡིན་པར་ཐལ། དངོས་པོ་ཡིན་པའི་ཕྱིར། གཉིས་པ་ནི།
བུམ་ པ་ ཡིན་ པར་ ཐལ། ཀ་ བ་ ཡིན་པའི་ ཕྱིར། གསུམ་པ་ནི། བུམ་ པ་ ཡིན་པར་ཐལ།
གཟུགས་ཡིན་པའི་ཕྱིར། བཞི་བ་ནི། དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར།
རྗེས་ཁྱབ་ཁྱོབ་བ་སྒོ་བརྒྱད་ནང་གི་གཉིས་ཙམ་ངེས་པའི་ཐལ་འགྱུར་དང་། ལྡོག་ཁྱབ་
ཁྱབ་བ་སྒོ་བརྒྱད་ནང་གི་གཉིས་ཙམ་ངེས་པའི་ཐལ་འགྱུར་གཉིས་ལ་མུ་བཞི་ཡོད་དེ། དང་
པོ་ནི། ཡོད་ པར་ ཐལ། བདག་མེད་ཡིན་པའི་ ཕྱིར། གཉིས་པ་ནི། བདག་མེད་མ་ཡིན་
པར་ཐལ། ཡོད་པ་མ་ཡིན་པའི་ཕྱིར། གསུམ་པ་ནི། རྣམ་མཁྱེན་ཆོས་ཅན། བུམ་པ་ཆོས་
ཅན། རྟག་པ་ཡིན་པར་ཐལ། བུམ་པ་ཆོས་ཅན། རྟག་པ་ཡིན་པའི་ཕྱིར། བཞི་བ་ནི། ཀ་
བ་ཡིན་པར་ཐལ། བུམ་པ་ཡིན་པའི་ཕྱིར་ཞེས་པ་ལྟ་བུའོ། །
ཆོས་གྲོགས་རྣམས་ཀྱིས་དག་བཅོས་མཛད་པར་ཞུ་ཞུ། དངོས་གྲུབ་དཔལ་གྱིས་
བྲིས་པའོ། །
194



ཞབས་བརྟན་གསོལ་འདེབས་སོགས་སྣ་ཚོགས།
༄༅། ། ཞབས་བརྟན་གསོལ་འདེབས་སོགས་སྣ་ཚོགས་བཞུགས་སོ། །
ཇོ་ནང་བ་
༄༅། །ཁྱབ་བདག་རྡོ་རྗེ་འཆང་ངག་དབང་བཤད་སྒྲུབ་དཔལ་གྱི་གསོལ་འདེབས་
དཔག་བསམ་ལྗོན་ཤིང་ཞེས་བྱ་བ་བཞུགས་སོ། །
ཐེག་མཆོག་གདམས་ངག་སྟོན་ལ་དབང་འབྱོར་ཞིང་། །
ཟབ་རྒྱས་ཆོས་ཀྱི་བཤད་སྒྲུབ་དགའ་སྟོན་སྤེལ། །
སངས་རྒྱས་ཀུན་དངོས་དཔལ་ལྡན་བླ་མ་ལ། །
བྱང་ཆུབ་སྙིང་པོའི་བར་དུ་གསོལ་བ་འདེབས། །
1 9 5



ཀུན་མཁྱེན་དགོངས་རྒྱུན་དེབ་ཕྲེང་བདུན་པ།
བདག་ནི་སྐྱེ་བ་འདི་དང་ཚེ་རབས་ཀུན། །
མཚན་ལྡན་བླ་མ་ཁྱེད་ཀྱིས་རྗེས་བཟུང་སྟེ། །
གསང་ཆེན་ལམ་གྱི་ཉམས་དང་རྟོགས་པ་ཀུན། །
མྱུར་དུ་རྫོགས་ནས་རྡོ་རྗེ་འཆང་ཐོབ་ཤོག །
དགེ་བ་འདི་ཡིས་མྱུར་དུ་བདག །
རྗེ་བཙུན་བླ་མ་འགྲུབ་གྱུར་ནས། །
འགྲོ་བ་གཅིག་ཀྱང་མ་ལུས་པ། །
དེ་ཡི་ས་ལ་འགོད་པར་ཤོག །
ཅེས་ཁྱབ་བདག་རྡོ་རྗེ་འཆང་ངག་དབང་བཤད་སྒྲུབ་དཔལ་གྱི་གསོལ་འདེབས་འདི་ནི་འདྲེན་པ་གང་
གི་སློབ་བུ་དངོས་གྲུབ་དཔལ་གྱི་དད་གུས་ཀྱིས་སྦྱར་བའོ། །
༄༅། །ཞབས་བརྟན་ཕྱོགས་ལས་རྣམ་རྒྱལ་ཞེས་བྱ་བ་བཞུགས་སོ། །
ངག་གི་དབང་ཕྱུག་ངུར་སྨིག་རོལ་བའི་གར། །
སངས་རྒྱས་ཀུན་འདུས་མཚུངས་མེད་རིན་པོ་ཆེ། །
འགྲོ་བའི་བདེ་སྐྱིད་བསོད་ནམས་དཔལ་གྱི་ཞིང་། །
ཚེ་ཡི་མི་མཐུན་ཀུན་ལས་རྣམ་རྒྱལ་ཤོག །
ཅེས་པ་འདི་ནི་དཔལ་ལྡན་རྒྱ་མཚོ་དང་འོད་གསལ་གཉིས་ཀྱིས་བསྐུལ་ངོར། དངོས་གྲུབ་དཔལ་
ནས་བྲིས་པའོ། །
1 ༡



ཞབས་བརྟན་གསོལ་འདེབས་སོགས་སྣ་ཚོགས།
༄༅། །ཞབས་བརྟན་འགྱུར་མེད་བདེ་ཆེན་
ཞེས་བྱ་བ་བཞུགས་སོ། །
ཨོཾ་སྭ་སྟི། དོན་གཉིས་མཐར་ཕྱིན་སྟོན་པ་རྫོགས་སངས་རྒྱས། །
ཞི་བསིལ་དམ་ཆོས་ལུང་རྟོགས་རིན་པོ་ཆེ། །
རིག་གྲོལ་གཉིས་ལྡན་འཕགས་པའི་ཚོགས་རྣམས་ཀྱིས། །
འཆི་མེད་ཚེ་ཡི་དངོས་གྲུབ་སྩལ་ཏུ་གསོལ། །
ངོ་མཚར་སྒྱུ་འཕྲུལ་དྲ་བའི་རོལ་གར་ལས། །
དེང་འདིར་མཆོག་གསུམ་འདུས་པའི་རྡོ་རྗེ་འཛིན། །
ཟབ་གསང་ཆོས་ཀྱི་བདུད་རྩིའི་དགའ་སྟོན་འགྱེད། །
རྗེ་བཙུན་བླ་མའི་ཞབས་པད་བརྟན་པར་ཤོག །
དགེ་ལེགས་འདོད་དགུར་འཇོ་བའི་ནོར་བུ་ཡི། །
མི་ཤིགས་རླུང་སེམས་འགྱུར་མེད་བདེ་སྟོང་ལས། །
རྣམ་གྲོལ་ཡང་དག་ཆོས་ཀྱི་གཏེར་བརྒྱ་བརྡོལ། །
རྗེ་བཙུན་བླ་མའི་ཞབས་པད་བརྟན་པར་ཤོག །
ལྷོ་དང་བླ་མས་དངོས་སུ་རྗེས་བཟུང་ཞིང་། །
1 9 7



ཀུན་མཁྱེན་དགོངས་རྒྱན་དེབ་ཕྲེང་བདུན་པ།
ཉམས་རྟོགས་ཀློང་དུ་བརྡོལ་བའི་ངོ་མཚར་གཏམ། །
སྦས་པའི་གསང་བ་ཟད་མེད་རིན་ཆེན་གཏེར། །
རྗེ་བཙུན་བླ་མའི་ཞབས་པད་བརྟན་པར་ཤོག །
མི་ཟད་གདམས་ངག་དཔལ་ལ་དབང་འབྱོར་བ། །
རྨད་བྱུང་བསོད་ནམས་དཔལ་ལས་ལེགས་འཁྲུངས་པའི། །
སྐལ་བ་བཟང་པོ་རྫོགས་ལྡན་གསར་བའི་དཔྱིད། །
རྗེ་བཙུན་བླ་མའི་ཞབས་པད་བརྟན་པར་ཤོག །
དེ་ལྟར་སྨོན་པས་རྗེ་བཙུན་བླ་མ་ཡི། །
མཛད་འཕྲིན་འོད་སྣང་ཕྱོགས་བཅུར་རྒྱས་པ་དང་། །
བཤེས་གཉེན་ཁྱེད་དང་སྐད་ཅིག་མི་འབྲལ་བར། །
གསུང་གི་དམ་ཆོས་དཔལ་ལ་སྤྱོད་པར་ཤོག །
ཅེས་ཞབས་བརྟན་འགྱུར་མེད་བདེ་ཆེན་ཞེས་བྱ་བ་འདི་ཉིད་གྲྭ་བཙུན་པ་ངག་དབང་རྒྱ་མཚོ་ནས་དར་
བཅས་སྐུལ་ངོར་སྤྲང་འཁྱམས་པ་དངོས་གྲུབ་དཔལ་གྱིས་ཟླ་ཚེས་བཟང་པོ་ལ་བྲིས་པའོ། །
སརྦ་མངྒ་ལམ། །
19 8



ཞབས་བརྟན་གསོལ་འདེབས་སོགས་སྣ་ཚོགས་
༄༅། །ཞབས་བརྟན་གསོལ་འདེབས་བདུད་རྩིའི་ཆུ་གཏེར་
ཞེས་བྱ་བ་བཞུགས་སོ། །
ཨོཾ་སྭ་སྟི། ཕུལ་བྱུང་འཆི་མེད་ཚེ་ཡི་ལྷ་མཆོག་གི །
གསང་གསུམ་སྒྱུ་འཕྲུལ་འདོད་འབྱུང་དཔག་བསམ་ལས། །
རྗེ་བཙུན་བླ་མའི་སྐུ་ཚེ་བསྐལ་བརྒྱའི་བར། །
མི་འཇིག་ཚེ་ཡི་དངོས་གྲུབ་སྩལ་ཏུ་གསོལ། །
འཇིགས་མེད་རྒྱལ་བསྟན་དཔལ་ལ་ལོངས་སྤྱོད་པའི། །
གསང་བདག་རྡོ་རྗེ་འཛིན་པ་ངུར་སྨིག་གར། །
ངེས་དོན་བསྟན་པ་འཛིན་པའི་དབང་པོ་མཆོག །
ཞབས་པད་སྲིད་མཐའི་བར་ཏུ་བརྟན་ཏུ་གསོལ། །
གདམས་ངག་ངེས་གསང་ཆོས་ལ་དབང་བསྒྱུར་བ། །
འཇིགས་མེད་བདེན་གསུང་དམ་ཆོས་ཚངས་པའི་དབྱངས། །
གསང་གསུམ་མི་འགྱུར་རྡོ་རྗེའི་ཁམས་བརྟན་ཞིང་། །
མཛད་འཕྲིན་འོད་སྣང་ཕྱོགས་ཀུན་ཁྱབ་པར་ཤོག །
ཅེས་ཞབས་བརྟན་གསོལ་འདེབས་བདུད་རྩིའི་ཆུ་གཏེར་ཞེས་བྱ་བ་འདི་ཏཱ་རེ་སྐྱབས་ཀྱིས་སྐུལ་
ངོར་ངག་དབང་དངོས་གྲུབ་དཔལ་གྱིས་བྲིས་པའོ། } མངྒ་ལམ། །
， 99



ཀུན་མཁྱེན་དགོངས་རྒྱུན་དེབ་ཕྲེང་བདུན་པ།
༄༅། །ཞབས་བརྟན་ཡིད་བཞིན་འདོད་འབྱུང་ཞེས་བྱ་བ་བཞུགས་སོ།།
ཨོཾ་སྭ་སྟི། དངོས་གྲུབ་ཀུན་འབྱུང་དཔལ་ལྡན་བླ་མ་མཆོག །
བདག་གི་སྤྱི་གཙུག་རྟག་པར་ལེགས་བཞུགས་ནས། །
བྱིན་རླབས་རྒྱུན་མི་འཆད་པའི་ཐུགས་རྗེ་ཅན། །
ཉམས་རྟོགས་ཡོན་ཏན་འཕེལ་བའི་དངོས་གྲུབ་སྩོལ། །
ཅེས་པ་འདི་ནི་རྒྱུ་རུང་བ་འགྲོ་བཟང་སྒྲུབས་ཀྱིས་བྱ་བྲལ་བ་དཔལ་འཕེལ་གྱི་གསོལ་འདེབས་
ཞིག་དགོས་ཞེས་དར་བཅས་སྐུལ་ངོར་སྤྲང་འཁྱམས་པ་དངོས་གྲུབ་དཔལ་གྱིས་བྲིས་པའོ། །
༄༅། །རྗེས་དྲན་ཟབ་གསང་ཆོས་ཀྱི་མཛོད་འཛིན་
ཞེས་བྱ་བ་བཞུགས་སོ། །
ཨོཾ་སྭཱ་སྟི།
ངག་གི་དབང་ཕྱུག་སྐལ་བཟང་གདུལ་བྱའི་གཉེན། །
མདོ་སྔགས་ཆོས་ཀྱི་ཟབ་གསང་མཛོད་འཛིན་པ། །
རྒྱལ་ཀུན་རང་གཟུགས་ངུར་སྨྲིག་རྣམ་རོལ་བའི། །
ངེས་དོན་བསྟན་པ་མཛེས་པའི་དཔལ་དུ་གྲུབ། །
རྨད་བྱུང་ལྷག་བསམ་ཐུགས་བསྐྱེད་འོ་མཚོ་ལས། །
2 ། ]



ཞབས་བརྟན་གསོལ་འདེབས་སོགས་སྣ་ཚོགས།
རྨད་བྱུང་ཟབ་ཆོས་ལེགས་བཤད་སྐྱེད་མོའི་ཚལ། །
རྨད་བྱུང་ཉམས་རྟོགས་ཡོན་ཏན་འབྲས་བཟང་བཞད། །
རྨད་བྱུང་ཆོས་ཀྱི་མཛོད་འཛིན་དྲིན་ཅན་རྗེ། །
ཆོས་སྐུ་དོན་དམ་དབྱིངས་ཀྱི་ཡེ་ཤེས་སུ། །
གཟུགས་སྐུ་རེ་ཞིག་བསྡུ་བའི་ཚུལ་བསྟན་ཀྱང་། །
སླར་ཡང་ཐུགས་བསྐྱེད་དུས་ལས་ཡོལ་མེད་པར། །
སྤྲུལ་བའི་སྒྱུ་འཕྲུལ་རྒྱུན་མི་འཆད་པར་སྨོན། །
བདག་ཅག་དེང་ནས་ཚེ་རབས་ཀུན་ཏུ་ཡང་། །
མཚུངས་མེད་ཁྱེད་ཀྱིས་རྟག་ཏུ་རྗེས་བཟུང་སྟེ། །
ཟབ་ལམ་ཆོས་ཀྱི་དཔལ་ལ་ལོངས་སྤྱོད་ཅིང་། །
གཞི་དབྱིངས་བདེ་གཤེགས་སྙིང་པོ་མངོན་གྱུར་ཤོག །
ཅེས་བྱ་བ་འདི་ཡང་བྱ་ཡུལ་དགོན་གྱི་རྡོ་རྗེ་སློབ་དཔོན་ངག་དབང་ཆོས་ཀྱི་མཛོད་འཛིན་གྱི་རྗེས་
དྲན་དུ་འབྲས་རབ་འབྱམས་པ་དངོས་གྲུབ་དཔལ་གྱིས་བྲིས་པའོ། །
2 ] 1



ཀུན་མཁྱེན་དགོངས་རྒྱན་དེབ་ཕྲེང་འདུན་པ།
༄༅། །རྗེས་དྲན་དད་པའི་རང་མདངས་ཞེས་བྱ་བ་
བཞུགས་སོ། །
ན་མོ་གུ་རུ་གུ་ཎ་བྷ་དྲ་ཡ།
གདོད་མའི་དུས་ནས་མངོན་རྫོགས་བྱང་ཆུབ་ཀྱང་། །
སྩལ་བཟང་འགྲོ་བའི་རེ་བ་སྐོང་བའི་ཕྱིར། །
བསླབ་གསུམ་རྒྱན་གྱིས་མཛེས་པའི་རྣམ་རོལ་བ། །
མཚུངས་མེད་ཡོན་ཏན་བཟང་བོས་དཔལ་འདི་སྐྱོངས། །
སྡེ་སྣོད་གསུམ་གྱི་ངག་ལ་དབང་འབྱོར་ཞིང་། །
ལུང་རྟོགས་ཡོན་ཏན་བཟང་
ང་པོའི་ནོར་གྱིས་ཕྱུག །
བསླབ་གསུམ་རྒྱན་གྱིས་མཛེས་པའི་ངུར་སྨིག་གར། །
མགོན་གུང་མཁས་གྲུབ་བྱེ་བའི་གཙུག་ན་མཛེས། །
ངེས་གསང་ཐུབ་བསྟན་རིན་ཆེན་བཅུད་ལྡན་མ། །
སྙིགས་དུས་རྒྱ་མཚོའི་ཀླུང་དུ་སིམ་པའི་ཚེ། །
ཐབས་མཁས་ཁྱབ་འཇུག་སྒྱུ་འཕྲུལ་སྣ་ཚོགས་ཀྱིས། །
ལེགས་པར་འདེགས་མཁས་ངེས་དོན་བསྟན་པའི་གཉེན། །
ངེས་དོན་སྙིང་པོའི་ཆོས་སྒྲ་སྒྲོགས་པའི་དགོན། །
2 ] ?



ཞབས་བརྟན་གསོལ་འདེབས་སོགས་སྣ་ཚོགས་
གདུལ་བྱ་པད་དཀར་བཀྲ་བའི་ནགས་ཀློང་ན། །
འཁྲུལ་བྲལ་ལུང་རིགས་སྙན་པའི་གསུང་དབྱངས་ཀྱིས།།
ངེས་དོན་མདོ་ཡི་དགོངས་དོན་ཕྱོགས་བརྒྱར་སྤེལ། །
རིང་ནས་ཐུགས་བསྐྱེད་རླབས་འཕྲེང་ཡོལ་མེད་པར། །
ཐུབ་བསྟན་སྙིང་བོ་གསལ་བའི་ཁྲི་གདུགས་མཆོག།
སླར་ཡང་ཐུབ་བསྟན་སྤེལ་ལ་ཟླ་བྲལ་ཞིག །
རིང་མིན་བསྟན་འགྲོའི་མགོན་དུ་བརྩེ་བས་དགོངས། །
དེ་ལྟར་གསོལ་བཏབ་དགེ་བའི་རྣམ་དཀར་ལས། །
སྐྱེ་བ་འདི་དང་ཚེ་རབས་ཐམས་ཅད་དུ། །
འདྲེན་མཆོག་གོང་གི་བྱམས་དང་བརྩེ་བ་ཡིས། །
རྗེས་བཟུང་དོན་དམ་བྱང་ཆུབ་མྱུར་མངོན་ཤོག །
ཅེས་པ་འདི་ནི་ངེས་དོན་དགའ་ཚལ་གྱི་དེབ་བསྐྲུན་སྐབས་རྗེ་བླ་མ་ཡོན་ཏན་
བཟང་པོའི་རྗེས་དྲན་དུ་ཕྲན་ཐ་ཤལ་བ་དངོས་གྲུབ་དཔལ་གྱིས་བྲིས་པའོ། །
2 3



ཀུན་མཁྱེན་དགོངས་རྒྱན་དེབ་ཕྲེང་བདུན་པ།
༄༅། །སྤྲུལ་སྐུ་མྱུར་བྱོན་འཕྲིན་ལས་འོད་སྣང་
ཞེས་བྱ་བ་བཞུགས་སོ།
ན་མོ་ཨཱརྱ་ཏཱ་རེ་ཡ། དུས་གསུམ་རྒྱལ་ཡུམ་རྗེ་བཙུན་སྒྲོལ་མ་ཡི། །
ཕྱི་ནང་གསང་གསུམ་ཐུགས་རྗེའི་ནུས་མཐུ་ཡིས། །
རྒྱལ་ཀུན་འདུས་པའི་དཔལ་ལྡན་བླ་མ་ཡི། །
མཛད་འཕྲིན་འོད་སྣང་གསལ་བའི་དགེ་ལེགས་སྩོལ། །
རྨད་བྱུང་ཐུགས་བསྐྱེད་དུས་ལས་ཡོལ་མེད་པར། །
སྤྲུལ་བའི་སྒྱུ་འཕྲུལ་ངུར་སྨྲིག་རོལ་བའི་གར། །
སྐྱེས་སྦྱང་ཡོན་ཏན་མཆོག་ལ་ཟླ་བྲལ་བ། །
དེང་འདིར་མངོན་པར་འཆར་བའི་དགེ་ལེགས་སྩོལ། །
ངེས་དོན་སྙིང་པོའི་རྒྱལ་བསྟན་པད་མའི་ཚལ། །
དར་ཞིང་རྒྱས་ལ་ཡུན་རིང་གནས་སླད་དུ། །
སྐྱེ་སྤྲུལ་གཞོན་ནུ་གིསར་བ་པད་མའི་གཉེན། །
དེང་འདིར་མངོན་པར་འཆར་བའི་དགེ་ལེགས་སྩོལ། །
བསོད་ནམས་ལེགས་བྱས་ཆུ་གཏེར་ལས་འཁྲུངས་པའི། །
རྣམ་གྲོལ་ལམ་བཟང་གསལ་བའི་སྒྲོན་མེ་མཆོག །
2 ) 4



ཞབས་བརྟན་གསོལ་འདེབས་སོགས་སྣ་ཚོགས་
ལེགས་བཤད་འོད་ཀྱིས་འགྲོ་ཀུན་མུན་སེལ་བའི། །
སྤྲུལ་བའི་འོད་སྟོང་རྒྱུན་མི་འཆད་པར་སྨོན། །
ཀུན་ལ་སྙོམས་པའི་ཐུགས་རྗེའི་འོད་དཀར་ཆ། །
ཡོངས་སུ་རྫོགས་པའི་མཚུངས་མེད་རིན་པོ་ཆེ། །
བསྟན་འགྲོའི་དོན་ཆེན་སྒྲུབ་ལ་ཉེར་དགོངས་ནས །
སྤྲུལ་བའི་ཟློས་གར་མྱུར་ཏུ་མཇལ་བར་སྨོན། །
གཞོན་ནུ་གཟུགས་བཟང་མཚན་དཔེས་རབ་བརྒྱན་པའི། །
བློ་གསལ་རིགས་བཟང་མཐུ་སྟོབས་ནུས་པའི་བདག །
བསླབ་གསུམ་རྒྱན་གྱི་མཆོག་ཏུ་རོལ་བ་ཡི། །
སྤྲུལ་བའི་ཐུགས་རྗེའི་གྲུ་ཆར་འཇོ་བར་ཤོག །
ལེགས་བྱས་དགེ་ཚོགས་ཇི་སྙེད་མཆིས་པ་ཡིས། །
མཚན་ལྡན་བླ་མའི་མཛད་འཕྲིན་རྒྱས་པ་དང་། །
བུ་སློབ་ཚོགས་ཀྱི་དམ་ཚིག་རབ་བརྟན་ཅིང་། །
ངེས་དོན་བསྟན་པ་རྒྱས་པའི་བཀྲ་ཤིས་ཤོག །
ཅེས་སྤྲུལ་སྐུ་མྱུར་བྱོན་འཕྲིན་ལས་འོད་སྣང་ཞེས་བྱ་བ་འདི་ནི་འཛམ་ཐང་བ་
པ་ཐང་བ་གྲྭ་བཙུན་པ་ཤེས་རབ་
སོགས་ཀྱིས་དར་བཅས་སྐུལ་ངོར་སྤྲང་འཁྱམས་པ་དངོས་གྲུབ་དཔལ་གྱིས་བྲིས་པའོ། །ཛ་ཡནྟུ།
24 5



ཀུན་མཁྱེན་དགོངས་རྒྱུན་དེབ་ཕྲེང་བདུན་པ།
༄༅། །ཞབས་བརྟན་གསོལ་འདེབས་འཆི་མེད་རྟག་བརྟན་
ཞེས་བྱ་བ་བཞུགས་སོ། །
ཨོཾ་སྭ་སྟི། རྨད་བྱུང་སྐུ་བཞིའི་མི་འཇིགས་ལྷུན་པོ་ལ། །
འཆི་མེད་ཚེ་ཡི་དཔལ་ན་མངོན་མཐོ་བའི། །
ཚེ་ཡི་ལྷ་མཆོག་རྣམས་ཀྱི་དགེ་ལེགས་ཀྱིས། །
དཔལ་ལྡན་བླ་མའི་ཞབས་པད་བརྟན་དུ་གསོལ། །
གསང་བདག་སྒྱུ་འཕྲུལ་མར་མེ་གཅིག་ཉིད་ལས། །
རང་འདྲ་ཆད་པའི་ངུར་སྨྲིག་རྣམ་རོལ་བའི། །
དམ་ཆོས་བདུད་རྩིའི་རྩེ་དགའ་འགྱེད་པ་ཡི། །
དཔལ་ལྡན་བླ་མའི་ཞབས་པད་བརྟན་དུ་གསོལ། །
བསོད་ནམས་འོ་མའི་རྒྱ་མཚོ་འཕྱུར་བ་ལས། །
རྒྱལ་བསྟན་རྒྱ་མཚོའི་གསང་མཛོད་འཛིན་པ་ལ། །
རླབས་ཆེན་མཛད་པའི་ནོར་བུའི་གཏེར་བརྡོལ་བའི། །
དཔལ་ལྡན་བླ་མའི་ཞབས་པད་བརྟན་དུ་གསོལ། །
2 ] 6



ཞབས་བརྟན་གསོལ་འདེབས་སོགས་སྣ་ཚོགས།
འཇིགས་མེད་བདེན་གསུང་དམ་ཆོས་ནཱ་དའི་གླུ། །
སྙན་དགུར་ལེན་པས་རྒྱལ་བ་རྒྱ་མཚོ་ཡི། །
པ་རྡོ་རྗེའི་སྙིང་པོ་ཐང་མལ་བརྡལ། །
དཔལ་ལྡན་བླ་མའི་
འི་ཞབས་པད་བརྟན་དུ་གསོལ།
བླབ་ལམ་
དབང་ལུང་མན་ངག་བདུད་རྩིའི་ཆུ་རྒྱུན་གྱིས། །
སྐལ་བཟང་གདུལ་བྱའི་རེ་སྐོང་དཔག་བསམ་ཤིང་། །
དགོས་འདོད་ཀུན་འབྱུང་རྗེ་བཙུན་བླ་མ་ཡི། །
སྐུ་ཚེ་མི་འགྱུར་བསྐལ་བརྒྱར་ཞབས་བརྟན་ཤོག །
རྣམས་ངག་ཆོས་ཀྱི་དཔལ་ལ་དབང་བསྒྱུར་བ། །
འཇིགས་མེད་རྒྱལ་བསྟན་འཛིན་པའི་མངའ་བདག་མཆོག །
གསཾང་གསུམ་མི་འགྱུར་རྡོ་རྗེའི་ཁམས་བརྟན་ནས། །
མཛད་འཕྲིན་འོད་སྣང་ཕྱོགས་བཅུར་རྒྱས་པར་ཤོག །
ཅེས་ཞབས་བརྟན་གསོལ་འདེབས་འཆི་མེད་རྟག་བརྟན་ཞེས་པ་འདི་ནི་ངག་དབང་ཀུན་དགའ་རྒྱལ་
མཚན་གྱིས་དར་བཅས་སྐུལ་ངོར་ངག་དབང་དངོས་གྲུབ་དཔལ་གྱིས་བྲིས་པའོ། །རྒྱལ་བར་གྱུར་ཅིག །
0 7



ཀུན་མཁྱེན་དགོངས་རྒྱན་དེབ་ཕྲེང་བདུན་པ།
༄༅། །ཞབས་བརྟན་གསོལ་འདེབས་འཆི་མེད་གཏེར་མཛོད
ཅེས་བྱ་བ་བཞུགས་སོ། །
རྨད་བྱུང་ཐུགས་བསྐྱེད་དུས་ལས་ཡོལ་མེད་པར། །
གང་གི་མཚན་ཙམ་བསྙེན་པའི་འོད་རླབས་ཀྱིས། །
དུས་མིན་འཆི་བ་མ་ལུས་འཇོམས་མཛད་པའི། །
ཚེ་ཡི་ལྷ་མཆོག་རྣམས་ཀྱིས་དགེ་ལེགས་སྩོལ། །
ཀུན་མཁྱེན་རྒྱལ་བསྟན་པད་ཚལ་དགའ་བའི་གཉེན། །
ཤེས་བྱའི་གནས་ལ་མཁྱེན་རབ་འོད་གསལ་བའི། །
སྨོངས་པའི་མུན་པ་སེལ་བྱེད་སྒྲོན་མེ་མཆོག །
རྗེ་བཙུན་དཔལ་ལྡན་བླ་མའི་ཞབས་བརྟན་གསོལ། །
རྒྱལ་བའི་གསུང་དབྱངས་ངེས་གསང་པད་མོ་ཡི། །
ཟབ་དོན་མ་འདྲེས་མ་ནོར་སྟོན་པ་ཡི། །
ཐར་བའི་ལམ་བཟང་འཁྲིད་པའི་བཤེས་གཉེན་མཆོག །
ཚེ་མཐའ་ཡས་པའི་ངོ་བོར་ཞབས་བརྟན་གསོལ། །
སྐྱེ་ཞིང་སྐྱེ་བའི་ཕྲེང་བ་ཐམས་ཅད་དུ། །
2 ] 8



ཞབས་བརྟན་གསོལ་འདེབས་སོགས་སྣ་ཚོགས།
བཤེས་གཉེན་ཁྱེད་དང་སྐད་ཅིག་མི་འབྲལ་བར། །
གསུང་གི་དམ་ཆོས་དཔལ་ལ་རོལ་བ་ཡིས། །
ས་ལམ་རྟོགས་པ་མཐའ་དག་མཐར་ཕྱིན་ཤོག །
ཅེས་ཞབས་བརྟན་གསོལ་འདེབས་འདི་ནི་རང་བ་རཏྣས་སྐུལ་ངོར་སྤྲང་འཁྱམས་པ་དངོས་གྲུབ་དཔལ་
ནས་དད་གུས་ཀྱིས་སྤུར་བའོ། །
རྒྱལ་བ་
ཇོ་ནང་བ་
2 0 g



-.... -... -..............….....-...- -----
ཀུན་མཁྱེན་དགོངས་རྒྱན་དེབ་ཕྲེང་བདུན་པ།
༄༅། །ཞབས་བརྟན་ཚེ་ཡི་དཔལ་སྟེར་
ཞེས་བྱ་བ་བཞུགས་སོ། །
སྐྱབས་གནས་བསླུ་མེད་བླ་མ་ཡི་དམ་ལྷ། །
སངས་རྒྱས་ཆོས་ཚོགས་ཆོས་སྐྱོང་སྲུང་མ་ཡི། །
གསང་གསུམ་བདེན་པའི་བྱིན་རླབས་ནུས་མཐུ་ཡིས། །
ཞབས་བརྟན་བདེན་ཚིག་འགྲུབ་པའི་དགེ་ལེགས་སྩོལ། །
ཟབ་གསང་མདོ་སྔགས་བསྟན་པ་སྤེལ་བའི་གཉེན། །
མཁས་གྲུབ་བྱེ་བའི་གཙུག་གི་རྒྱན་གྱུར་བ། །
སྐལ་བཟང་སྐྱེ་དགུའི་བསོད་ནམས་ཞིང་གི་རྟེན། །
པད་མ་རྣམ་རྒྱལ་ཞབས་པད་བརྟན་དུ་གསོལ། །
ཞབས་པད་མི་འཇིག་ཁྲི་ལ་ལེགས་བཞུགས་ནས། །
རྒྱལ་བསྟན་སྙིང་པོ་ཀུན་མཁྱེན་ཇོ་ནང་བའི།
ངེས་གསང་བསྟན་པ་མ་
ང་བསྟན་པ་མ་ལུས་དར་རྒྱས་ཕྱིར། །
ཚེ་ཡི་མི་མཐུན་ཕྱོགས་ལས་རྣམ་རྒྱལ་ཤོག །
བདག་ཅག་བུ་སློབ་འདུས་སྡེ་རྒྱ་མཚོ་ཡི། །
རྣམ་དཀར་ཐོས་བསམ་སྒོམ་པའི་བསོད་ནམས་ཀྱིས། །
? 1 ]



ཞབས་བརྟན་གསོལ་འདེབས་སོགས་སྣ་ཚོགས།
རྗེ་བཙུན་བླ་མའི་ཞབས་པད་བསྐལ་བརྒྱའི་བར། །
རྟག་བརྟན་མི་འགྱུར་བཞུགས་པའི་མཐུ་གྲུབ་ཤོག །
འཆི་བདག་འཇོམས་པའི་ཚེ་ལྷ་རྣམ་གསུམ་གྱིས། །
སྐུ་ཚེ་མི་འཇིག་གདོང་ལྔས་རབ་བཏེགས་པའི། །
རྡོ་རྗེའི་ཁྲི་འཕང་ཞབས་པད་ལེགས་བཀོད་དེ། །
གཡོ་མེད་བསྐལ་བརྒྱའི་བར་དུ་བརྟན་དུ་གསོལ། །
ཆོས་ཉིད་བདེ་གཤེགས་སྙིང་པོའི་བདེན་པ་དང་། །
ཆོས་ཅན་རྟེན་འབྲེལ་བསླུ་བ་མེད་པ་ཡིས། །
དཔལ་ལྡན་བླ་མའི་གསང་གསུམ་སྲིད་མཐའི་བར། །
འགྱུར་མེད་རྡོ་རྗེའི་ཁམས་ལྟར་བརྟན་པར་ཤོག །
དེ་ལྟར་གསོལ་བཏབ་སྨོན་པའི་རྣམ་དཀར་གྱིས། །
སྐྱེ་བ་འདི་དང་ཚེ་རབས་ཐམས་ཅད་དུ། །
མཚན་ལྡན་བླ་མ་མཆོག་དང་མི་འབྲལ་ཞིང་། །
གདམས་ངག་ཆོས་ཀྱི་དཔལ་ལ་སྤྱོད་པར་ཤོག །
ཅེས་ཞབས་བརྟན་ཚེ་ཡི་དཔལ་སྟེར་ཞེས་བྱ་བ་འདི་ཡང་གང་གི་སློབ་བུ་ཞིག་གིས་སྐུལ་ངོར་འབྲས་
རབ་འབྱམས་པ་དངོས་གྲུབ་དཔལ་ནས་དད་གུས་ཀྱིས་སྦྱར་བའོ། ། སརྦ་མངྒ་ལམ། །
2 1 ]



ཐམས- • ས ས ”ཀཀ ཁས་
ཀུན་མཁྱེན་དགོངས་རྒྱན་དེབ་ཕྲེང་བདུན་པ།
༄༅། །ཞབས་བརྟན་གསོལ་འདེབས་དད་པའི་རང་མདངས་
ཞེས་བྱ་བ་བཞུགས་སོ། །
ཨོཾ་སྭ་སྟི།
མཁྱེན་དང་བརྩེ་བའི་སྟོན་པ་རྫོགས་སངས་རྒྱས། །
སྲིད་ཞིའི་གདུང་བ་སེལ་བའི་ལུང་རྟོགས་ཆོས། །
རིག་གྲོལ་ཡོན་ཏན་ལྡན་པའི་འཕགས་ཚོགས་ཀྱིས། །
འཆི་མེད་ཚེ་ཡི་དངོས་གྲུབ་སྩལ་དུ་གསོལ། །
བྱམས་བརྩེའི་འགྲོ་རྣམས་ངག་གི་དབང་བསྒྱུར་ཞིང་། །
བདེ་གསལ་ཡེ་ཤེས་ལྡན་པ་དགའ་བཞིའི་གཏེར། །
བསྟན་པ་རྒྱ་མཚོའི་མངའ་བདག་དྲིན་ཅན་རྗེ། །
ཚེ་མཐའ་ཡས་པའི་ངོ་བོར་ཞབས་བརྟན་གསོལ། །
ངུར་སྨྲིག་རྒྱན་དུ་འཆང་བ་ཆོས་ཀྱི་རྗེ། །
མི་འཇིག་རྡོ་རྗེའི་ཁྲི་འཕངས་ཡངས་བའི་རྩེར། །
གསང་གསུམ་མི་འགྱུར་རྡོ་རྗེའི་ཁམས་བརྟན་ཞིང་། །
ཞབས་པད་བསྐལ་བརྒྱའི་བར་དུ་བཞུགས་གསོལ་འདེབས། །
2 1 2



ཞབས་བརྟན་གསོལ་འདེབས་སོགས་སྣ་ཚོགས།
དེ་ལྟར་གསོལ་བཏབ་མཆོག་གསུམ་བདེན་མཐུ་ཡིས། །
ཇི་སྲིད་བླ་མེད་བྱང་ཆུབ་མ་ཐོབ་བར། །
དྲིན་ཅན་བླ་མ་མཆོག་དང་མི་འབྲལ་ཞིང་། །
གདམས་ངག་ཆོས་ཀྱི་དཔལ་ལ་སྤྱོད་པར་ཤོག །
ཅེས་པ་འདི་ཡང་ཁྲི་འཛིན་པ་མུན་སེལ་གྱིས་སྐུལ་ངོར་འབྲས་རབ་འབྱམས་པ་དངོས་གྲུབ་དཔལ་གྱིས་
བྲིས་པའོ། །
དཔལ་ལྕན་་
རྒྱལ་བ་
ཇོ་ནང་བ་
2 2 3



ཀུན་མཁྱེན་དགོངས་རྒྱན་དེབ་ཕྲེང་བདུན་པ།
པར་བྱང་སྨོན་ཚིག།
རྣམ་གྲོལ་ཞི་བའི་རྒྱ་མཚོར་རོ་གཅིག་ཏུ། །
གཞོལ་བའི་མཐའ་ཡས་ཆོས་ཚུལ་དལ་འབབ་ཀླུང་། །
ཚིག་གི་གཟེགས་མ་རེས་ཀྱང་དུག་གསུམ་གྱི། །
དྲི་མ་ཡོངས་འཁྲུད་ལེགས་བཤད་བདུད་རྩི་འདི། །
དཔར་དུ་བསྐྲུན་
ན་པའི་རྣམ་དཀར་ཕུང་
ཕུང་པོའི་མཐུས། །
ང་དག་ཆོས་ཀྱི་སྒོ་མོ་སྟོང་ཕྲག་བརྒྱ། །
གདངས་ཏེ་རྒྱུད་ལྔའི་འགྲོ་བ་མ་ལུས་པ། །
ངེས་ལེགས་ནོར་བུའི་མཛོད་ལ་དབང་འབྱོར་ཤོག །
ཅེས་པ་འདི་ནི་ཤཱཀྱའི་དགེ་སྦྱོང་ཆོས་སྨྲ་བ་ངག་དབང་བསྟན་འཛིན་རྒྱ་མཚོས་
སྨྲས་པའོ།། །།
ནང་་



W! K4-155
కలు ,
క్యారటం , కుంకుమలు కనుక మనం అని, అందుకు



ས་སྲུང་དཔལན་དུ་ ད༢༩}}



འདིར་འབད་དགེ་བས་ཕྱི་ནང་གྲུབ་མཐའ་ཀུན། །
ལེགས་པར་འབྱེད་པའི་བློ་གྲོས་དཔལ་ཐོབ་ཅིང་། །
རྒྱལ་བའི་བསྟན་ལ་ཡིད་ཚེས་ལུང་རིགས་ཀྱིས། །
ངེས་པ་རྙེད་ནས་ཐུབ་བསྟན་གསལ་བར་ཤོག །
ཅེས་རབ་འབྱམས་པ་དངོས་གྲུབ་དཔལ་ནས།
ཨ་སྐྱོང་དགོན་ངེས་ཏེ། རྟག་བརྟན་བཤད་སྒྲུབ་འཕེལ་རྒྱས་གླིང་གི་
བཤད་གྲྭ་རྨད་བྱུང་ཐོས་བསམ་གླིང་ནས་པར་བསྐྲུན་ཞུས།
1sg }6?- , $- Y,3-5
978952 50 7638>
ISBN 962--45}-763ཡ5
E: ff; f4).tjjit;
